<!DOCTYPE html>
<html>
<head>
    <meta charset="UTF-8">
  <meta name="viewport" content="width=device-width, initial-scale=1.0">
  <title>汉书-纪-第十章-元帝纪-段译</title>
<style>
    a {
      text-decoration: none;
    }
  </style>
</head>

<body>
<div>
<div>
<p><a id='home' href="../../index.html">首页</a></p><p id='list'>汉书-纪<a href='../汉书.html#纪'>：目录</a></p>
</div>
<div class='pn'><p class='pre'>上一节：<a href='第九章-宣帝纪-段译.html'>第九章-宣帝纪</a></p><p class='next'>下一节：<a href='第十一章-成帝纪-段译.html'>第十一章-成帝纪</a></p></div>
</div>

<h1>第十章-元帝纪<span style='font-size:small'> 段译</span><span style='font-size:small;padding-left:5px'> <a href='第十章-元帝纪-原文.html'>原文</a></span><span style='font-size:small;padding-left:5px'> <a href='第十章-元帝纪-译文.html'>译文</a></span></h1>
<p>孝元皇帝，宣帝太子也。母曰共哀许皇后，宣帝微时生民间。年二岁，宣帝即位。八岁，立为太子。壮大，柔仁好儒。见宣帝所用多文法吏，以刑名绳下，大臣杨恽、盖宽饶等坐刺讥辞语为罪而诛，尝侍燕从容言：“陛下持刑太深，宜用儒生。”宣帝作色曰：“汉家自有制度，本以霸王道杂之，奈何纯任德教，用周政乎！且俗儒不达时宜，好是古非今，使人眩于名实，不知所守，何足委任？”乃叹曰：“乱我家者，太子也！”由是疏太子而爱淮阳王，曰：“淮阳王明察好法，宜为吾子。”而王母张婕妤尤幸。上有意欲用淮阳王代太子，然以少依许氏，俱从微起，故终不背焉。</p><p style="color:#967d63;">汉元帝，是汉宣帝的太子。母亲是恭哀许皇后，宣帝微贱时生于民间。年二岁时，宣帝继承帝位。元帝年八岁时，被立为太子。成年后，宽厚而尊重儒术。见宣帝所起用的多是法吏，他们以名责实，尊君卑臣以弹治天下，大臣杨恽、盖宽饶等都因犯讥刺君上之罪而被诛戮，常在平时侍奉时从容进言：“陛下持刑太深，应用儒生。”宣帝动怒说：“汉家自有制度，本以王霸二道交替使用，为何要专行仁政，效法周朝呢？况且一般儒生不能用所学结合实际，喜欢厚古薄今，使人惑乱于名实，不知所从，那怎么能委以重任！”于是叹道：“乱我刘家朝纲的，将是太子啊！”由是就疏太子而爱淮阳。宣帝说：“淮阳王明于察断而爱学法律，应继承我的事业。”淮阳王的母亲张婕妤更得宠。宣帝有意用淮阳王取代太子，但由于少年微贱时依靠许氏，夫妇义结糟糠，所以最终还是不肯背弃许皇后而另立太子。</p><p>黄龙元年十二月，宣帝崩。癸巳，太子即皇帝位，谒高庙。尊皇太后曰太皇太后，皇后曰皇太后。</p><p style="color:#967d63;">黄龙元年十二月，宣帝驾崩。二十六日，太子继皇帝位，到高庙祭祀。尊皇太后为太皇太后，皇后为皇太后。</p><p>初元元年春正月辛丑，孝宣皇帝葬杜陵。赐诸侯王、公主、列侯黄金，吏二千石以下钱、帛，各有差。大赦天下。</p><p style="color:#967d63;">初元元年(前48)春正月初四日，葬汉宣帝于杜陵。赏赐各侯王、公主、列侯以黄金，官吏二千石以下以钱帛，各有差别。大赦天下。</p><p>三月，封皇太后兄侍中中郎将王舜为安平侯。丙午，立皇后王氏。以三辅、太常、郡国公田及苑可省者振业贫民，訾不满千钱者赋贷种、食。封外祖父平恩戴侯同产弟子中常侍许嘉为平恩侯，奉戴侯后。</p><p style="color:#967d63;">三月，封皇太后兄侍中中郎将王舜为安平侯。初十日，立皇后王氏。以三辅、太常、郡国公田及皇家御苑可以借用的就借给贫民耕种，家产不满千钱的借给种子与粮食。封外祖父平恩戴侯的同母弟之子中常侍许嘉之子为平恩侯，以作戴侯之后。</p><p>夏四月，诏曰：“朕承先帝之圣绪，获奉宗宙，战战兢兢。间者地数动而未静，惧于天地之戒，不知所由。方田作时，朕忧蒸庶之失业，临遣光禄大夫褒等十二人循行天下，存问耆老、鳏、寡、孤、独、困乏、失职之民，延登贤俊，招显侧陋，因览风俗之化。相、守二千石诚能正躬劳力，宣明教化，以亲万姓，则六合之内和亲，庶几虖无忧矣。《书》不云乎？‘股肱良哉，庶事康哉！’布告天下，使明知朕意。”又曰：“关东今年谷不登，民多困乏。其令郡国被灾害甚者毋出租赋。江、海、陂、湖、园、池属少府者以假贫民，勿租赋。赐宗室有属籍者马一匹至二驷，三老、孝者帛五匹，弟者、力田三匹、鳏、寡、孤、独二匹，吏民五十户牛、酒。”</p><p style="color:#967d63;">夏四月，下诏说：“朕继承先帝的神圣事业，能奉宗庙，战战兢兢。近来数次发生地震，为上天示以警戒而惶恐，而又不知其原因。正当农时季节，朕担心黎民中有的无力耕种，及时派遣光禄大夫褒等十二人循行于天下，慰问耆老鳏寡孤独困乏而失其常业的百姓，延请贤俊，招询隐士，以观览风俗教化，郡守国相及二千石果能以身作则勤于政事，宣明朝廷教化，以使万姓相亲，这样就会使宇宙之内莫不和睦相亲，就基本上达到国泰民安了。《尚书》不是说过吗？‘股肱之臣良善，众事就能安宁！’特布告天下，使明知朕意。”诏书又说：“关东今年谷物歉收，百姓困乏。现令郡国受灾严重的免出租赋。江海陂湖园池属于少府的可以借给贫民谋生，不出租税。赏赐刘氏宗族名在谱籍的马一匹至八匹，三老、孝子赏帛五匹，悌者、力田的赏帛三匹，鳏寡孤独二匹，吏民每五十户赏牛酒若干。”</p><p>六月，以民疾疫，令大官损膳，减乐府员，省苑马，以振困乏。</p><p style="color:#967d63;">六月，因民间瘟疫流行，下令宫廷节省膳食开支，裁减乐府人员，减少御苑马匹，以其财物赈济困乏地区。</p><p>秋八月，上郡属国降胡万余人亡入匈奴。</p><p style="color:#967d63;">秋八月，上郡属国降胡一万余人，逃亡进入匈奴地区。</p><p>九月，关东郡国十一大水，饥，或人相食，转旁郡钱、谷以相救。诏曰：“间者，阴阳不调，黎民饥寒，无以保治，惟德浅薄，不足以充入旧贯之居。其令诸宫、馆希御幸者勿缮治，太仆减谷食马，水衡省肉食兽。”</p><p style="color:#967d63;">九月，关东郡国十一处大水，饥荒严重，有的地方人相食，调运附近的钱谷以救灾。下诏说：“前者阴阳不调，黎民饥寒，失去生活保障，只因朕的德行浅薄，不足以担任治理天下的重任而居停于先帝的宫室。现令各官馆准备迎驾的处所不必修缮，太仆减少饲马的粮食，水衡减少饲养珍禽异兽的肉类。”</p><p>二年春正月，行幸甘泉，郊泰畤。赐云阳民爵一级，女子百户牛、酒。</p><p style="color:#967d63;">二年春正月，驾临甘泉，郊祭泰畤。赏赐云阳臣民爵位一级，赏赐女子每百户牛酒若干。</p><p>立弟竟为清河王。</p><p style="color:#967d63;">封弟刘竟为清河王。</p><p>三月，立广陵厉王太子霸为王。</p><p style="color:#967d63;">三月，封广陵厉王太子霸为王。</p><p>诏罢黄门乘舆狗马，水衡禁囿、宜春下苑、少府佽飞外池、严篽池田假与贫民。诏曰：“盖闻贤圣在位，阴阳和，风雨时，日月光，星辰静，黎庶康宁，考终厥命。今朕恭承天地，托于公侯之上，明不能烛，德不能绥，灾异并臻，连年不息。乃二月戊午，地震于陇西郡，毁落太上皇庙殿壁木饰，坏败豲道县城郭官寺及民室屋，压杀人众。山崩地裂，水泉涌出。天惟降灾，震惊朕师。治有大亏，咎至于斯。夙夜兢兢，不通大变，深惟郁悼，未知其序。间者岁数不登，元元困乏，不胜饥寒，以陷刑辟，朕甚闵之。郡国被地动灾甚者，无出租赋。赦天下。有可蠲除、减省以便万姓者，条秦，毋有所讳。丞相、御史、中二千石举茂材异等、直言极谏之士，朕将亲览焉。”</p><p style="color:#967d63;">下诏免去近署的车辆与狗马，水衡所禁止开采的园囿、宣春苑、少府的猎场水池、射苑中的池田，都借与贫民谋生。诏书说：“常闻圣帝贤王在位，阴阳协和，风调雨顺，日月光，星宿定位，百姓安宁，益寿延年。今日朕恭承天地，位尊于公侯之上，明不能够烛照四海，德不足以安定兆民，灾异屡现，连年不息。在二月二十八日，陇西郡发生地震，毁落太上皇庙殿壁木饰，毁坏原道县城郭官寺及人民房屋，压死多人。山崩地裂，水泉涌出。上天降灾，多次警朕。治国有过，罪有应得。日夜战战兢兢，不能理解发生灾变的原因，内心有说不出的痛苦，思绪紊乱。近年经常歉收，百姓穷困，经受不住饥寒交迫，就铤而走险陷入囚狱，朕深为哀怜。郡国因地震灾害严重的免出租赋。赦天下，凡是可以蠲除减省以方便百姓的，可以逐条上奏，不必有所回避。丞相、御史、中二千石都荐举才华出色的敢于直言极谏之士，朕将亲自阅览他们所提出的批评与建议。”</p><p>夏四月丁巳，立皇太子。赐御史大夫爵关内侯，中二千石右庶长，天下当为父后者爵一级，列侯钱各二十万，五大夫十万。</p><p style="color:#967d63;">夏四月二十八日，立皇太子。赐御史大夫官爵为关内侯，中二千石官爵为左庶长，天下的为父亲继承人的赏爵一。列侯赏钱二十万，五大夫赏钱十万。</p><p>六月，关东饥，齐地人相食。</p><p style="color:#967d63;">六月，关东发生严重饥荒，齐地人相食。</p><p>秋七月，诏曰：“岁比灾害，民有菜色，惨怛于心。已诏吏虚仓廪，开府库振救，赐寒者衣。今秋禾麦颇伤。一年中地再动。北海水溢，流杀人民。阴阳不和，其咎安在？公卿将何以忧之？其悉意陈朕过，靡有所讳。”</p><p style="color:#967d63;">秋季七月，下诏说：“连年灾害，民有菜色，朕深感惨痛。已命令有关官员虚仓廪、开府库以行赈饥者食、赐寒者衣。今秋禾麦也不同程度受灾。一年中几次地震，北海涨潮，流杀人民。阴阳不和，过失何在？公卿认为应如何进行处置？希望尽意批评朕的过失，不必有所隐讳。”</p><p>冬，诏曰：“国之将兴，尊师而重傅。故前将军望之傅朕八年，道以经书，厥功茂焉。其赐爵关内侯，食邑八百户，朝朔、望。”</p><p style="color:#967d63;">冬，下诏说：“国家将走向兴盛，就尊重师傅。原前将军望之为朕师傅八年，教导经书，其功甚美，现赐爵为关内侯，食邑八百户，每月只在初一与十五入朝。”</p><p>十二月，中书令弘恭、石显等谮望之，令自杀。</p><p style="color:#967d63;">十二月，中书令弘恭、石显等人诬告望之，元帝令望之自杀。</p><p>三年春，令诸侯相位在郡守下。</p><p style="color:#967d63;">三年春，下令诸侯国相位在郡守之下。</p><p>珠厓郡山南县反，博谋群臣。待诏贾捐之以为宜弃珠厓，救民饥馑。乃罢珠厓。</p><p style="color:#967d63;">珠崖郡山南县造反，广征群臣之谋。待诏贾捐之认为可暂放弃珠崖造反事不管，应集中力量救灾。于是未对珠崖采取行动。</p><p>夏四月乙未晦，茂陵白鹤馆灾。”诏曰：“乃者火灾降于孝武园馆，朕战栗恐惧。不烛变异，咎在朕躬。群司又未肯极言朕过，以至于斯，将何以寤焉！百姓仍遭凶厄，无以相振，加以烦扰虖苛吏，拘牵乎微文，不得永终性命，朕甚闵焉。其赦天下。”</p><p style="color:#967d63;">夏四月三十日，茂陵白鹤馆火灾。下诏说：“前者火灾发生在武帝园陵馆中，朕战栗恐惧。不了解变异的发生之因，过失在于朕躬。群臣又未肯极力批评朕的错误，以至于此，朕怎能寝安于席啊！百姓累遭灾患，国家赈救不力，加之受苛吏的烦扰，受条文的拘牵，不得保其性命，朕甚为同情，现决定赦天下。”</p><p>夏，旱。立长沙炀王弟宗为王。封故海昏侯贺子代宗为侯。</p><p style="color:#967d63;">夏，发生旱灾。立长沙炀王弟宗为王，封已故海昏侯贺之子代宗为侯。</p><p>六月，诏曰：“盖闻安民之道，本由阴阳。间者阴阳错谬，风雨不时。朕之不德，庶几群公有敢言朕之过者，今则不然。偷合苟从，未肯极言，朕甚闵焉。惟烝庶之饥寒，远离父母、妻子，劳于非业之作，卫于不居之宫，恐非所以佐阴阳之道也。其罢甘泉、建章宫卫，令就农。百官各省费。条奏毋有所讳。有司勉之，毋犯四时之禁。丞相、御史举天下明阴阳灾异者各三人。”于是言事者众，或进擢召见，人人自以得上意。</p><p style="color:#967d63;">六月，下诏说：“曾闻安民之道，在于协调阴阳。近来阴差阳错，风雨不时。朕德行有亏，总希望诸公卿中有能无所顾忌地指出朕的过失，实则不然。唯唯诺诺，不肯极力进谏，朕深感不安。经常怀念黎民的饥寒，他们有的远离父母妻子，从事官家所差役的不急之事，守卫那些并无人居住的宫殿，这恐怕不符合协理阴阳之道啊！现决定罢免甘泉、建章宫的守卫，令卫卒就农。百官各省开支，呈奏不必有所顾忌。有关官员要恪尽职守，不要贻误农时。丞相御史举荐天下明了阴阳灾异的各三人。”从此提批评建议的人多起来了。有的被提拔召见，人人都自以为能深明天子之意。</p><p>四年春正月，行幸甘泉，郊泰畤。</p><p style="color:#967d63;">四年春正月，驾临甘泉，郊祭泰畤。</p><p>三月，行幸河东，祠后土。赦汾阴徒。赐民爵一级，女子百户牛、酒，鳏、寡、高年帛。行所过无出租赋。</p><p style="color:#967d63;">三月驾临河东，祭祀后土。赦免汾阴犯人，赏赐臣民爵一级，女子每百户牛酒若干，鳏寡高年帛若干。车驾所经之地免出今年租税。</p><p>五年春正月，以周子南君为周承休侯，位次诸侯王。</p><p style="color:#967d63;">五年春正月，以周子南君为周承休侯，位次于各侯王。</p><p>三月，行幸雍，祠五畤。</p><p style="color:#967d63;">三月，驾临雍地，祭祀五畤。</p><p>夏四月，有星孛于参。诏曰：“朕之不逮，序位不明，众僚久旷，未得其人。元元失望，上感皇天，阴阳为变，咎流万民，朕甚惧之。乃者关东连遭灾害。饥寒疾疫，夭不终命。《诗》不云乎，‘凡民有丧，匍匐救之。’其令太官毋日杀，所具各减半。乘舆秣马，无乏正事而已。罢角抵、上林宫、馆希御幸者、齐三服官、北假田官、盐铁官、常平仓。博士弟子毋置员，以广学者。赐宗室子有属籍者马一匹至二驷，三老、孝者帛，人五匹，弟者、力田三匹，鳏、寡、孤、独二匹，吏民五十户牛、酒。”省刑罚七十余事。除光禄大夫以下至郎中保父母同产之令。令从官给事宫司马中者，得为大父母、父母、兄弟通籍。</p><p style="color:#967d63;">夏四月，彗星出现在参星区。下诏说：“朕从政不勤，任官无序而职责不明，机构不全而职事空废。使百姓失望。前些时关东连遭灾害，饥寒疾疫，引起非正常死亡。《诗》不是说过吗？‘凡是有人遇到丧祸之事，就应当尽力救助。’现令太官不要每日宰杀牲禽，御膳所供按食谱减一半。宫廷所备的车乘马匹，只供郊祀与艹鬼狩必需而已。罢免角抵之戏，遣返上林宫馆内的姬妾。罢免主管文绣衣服之官、盐铁官、常平仓。博士弟子不设专职，要广为培养社会上的学者。赐宗室男子谱上有名者马一匹至八匹，三老、孝者赏帛，每人五匹。悌者、力田每人赏帛三匹。鳏寡孤独每人二匹，吏民五十户赏牛酒若干。”减轻刑罚七十余件，废除光禄大夫至郎中的父母兄弟，一人有过，都要连坐的法令。下令天子的日常侍从在宫廷外门任事的，应将祖父母及父母、兄弟的年龄、姓名、相貌特征填写清楚。</p><p>冬十二月丁未，御史大夫贡禹卒。</p><p style="color:#967d63;">冬十一月初九日，御史大夫贡禹去世。</p><p>卫司马谷吉使匈奴，不还。</p><p style="color:#967d63;">卫司马谷吉出使匈奴，失踪。</p><p>永光元年春正月，行幸甘泉，效泰畤。赦云阳徒。赐民爵一级，女子百户牛、酒，高年帛。行所过毋出租赋。</p><p style="color:#967d63;">永光元年春正月，驾临甘泉，郊祭泰畤，赦免云阳犯人。赏赐臣民爵一级，女子每百户牛酒若干。高年赐帛，御驾所经过之处不出租税。</p><p>二月，诏丞相、御史举质朴敦厚逊让有行者，光禄岁以此科第郎、从宫。</p><p style="color:#967d63;">二月，诏令丞相、御史举荐质朴、敦厚、谦逊有高行的人，光禄每年按此内容考校郎、从官而定其等级。</p><p>三月，诏曰：“五帝、三王任贤使能，以登至平，而今不治者，岂斯民异哉？咎在朕之不明，亡以知贤也。是故壬人在位，而吉士雍蔽。重以周、秦之弊，民渐薄俗，去礼义，触刑法，岂不哀哉！由此观之，元元何辜？其赦天下，令厉精自新，各务农亩。无田者皆假之，贷种、食如贫民。赐吏六百石以上爵五大夫，勤事吏二级，民一级，女子百户牛、酒，鳏、寡、孤、独、高年帛。”是月雨雪，陨霜伤麦稼，秋罢。</p><p style="color:#967d63;">三月，下诏说：“五帝三王任贤使能，以登于天下至治，而今日国家混乱，难道是人民不同了吗？问题就出在朕的不明，不能识别贤才。是以佞人在位，贤人就受到堵塞与排挤。特别是周秦以来的积弊，使社会风气日下，以致有的人抛弃礼义，触犯刑法，真是可悲啊！由此看来，百姓何罪？现在赦天下，令犯罪者努力改过自新，各务农业生产。无田地的都借以公田，和一般贫民一样贷给种子与粮食。赏赐吏六百石以上爵级为五大夫，勤于政事的官吏赐爵二级，继承父后的百姓赐爵一级。女子百户赐牛酒若干，鳏寡孤独及高年赐帛若干。”本月雨雪交加，严霜伤冻麦稼，秋无所收。</p><p>二年春二月，诏曰：“盖闻唐、虞象刑而民不犯，殷周法行而奸轨服。今朕获承高祖之洪业，托位公侯之上，夙夜战栗，永惟百姓之急，未尝有忘焉。然而阴阳未调，三光晻昧。元元大困，流散道路，盗贼并兴。有司又长残贼，失牧民之术。是皆朕之不明，政有所亏。咎至于此，朕甚自耻。为民父母，若是之薄，谓百姓何？其大赦天下，赐民爵一级，女子百户牛、酒，鳏、寡、孤、独、高年、三老、孝弟、力田帛。”又赐诸侯王、公主、列侯黄金，中二千石以下至中都官长吏各有差，吏六百石以上爵五大夫，勤事吏各二级。</p><p style="color:#967d63;">二年春二月，下诏说：“曾闻唐虞象征性的施刑而民不犯法，商周法令推行而奸宄慑服。今日朕能继承高祖的伟业，位尊于公卿之上，日夜战战兢兢，长期悬念百姓的疾苦，从未忘怀。然而阴阳未调，日月黯淡，百姓困苦，流离失所，盗贼兴起。主管机构又助长残贼，未采取治理百姓的有效措施。这都是朕的不明，治国无方。过失就在于此，朕深感内疚。为百姓的父母，而如此薄德，这将何以抚临百姓！应大赦天下，赏赐民爵一级，女子每百户牛酒若干，鳏寡孤独高年、三老、孝悌力田帛若干。”又赏赐各侯王、公主、列侯以黄金，中二千石以下至中都官长吏按差等进行赏赐。吏六百石以上赏以五大夫爵级，勤于政事的官吏各赏爵二级。</p><p>三月壬戌朔，日有蚀之。诏曰：“朕战战栗栗，夙夜思过失，不敢荒宁。惟阴阳不调，未烛其咎，娄敕公卿，日望有效。至今有司执政，未得其中，施与禁切，未合民心，暴猛之俗弥长，和睦之道日衰，百姓愁苦，靡所错躬。是以氛邪岁增，侵犯太阳，正气湛掩，日久夺光。乃壬戌，日有蚀之，天见大异，以戒朕躬，朕甚悼焉。其令内郡国举茂材异等、贤良、直言之士各一人。”</p><p style="color:#967d63;">三月初一日，出现日偏食。下诏说：“朕战战栗栗、昼夜反省过失，不敢废事而自宁。对于阴阳不调，不知错误出在何处。屡次晓谕公卿，期望他们努力从政。至今一些主持政务的人，未能抓住根本，施惠不足而禁令烦苛，不能得到民心。暴猛的风气日长，和睦的大道日衰，百姓愁苦，没办法生活下去。是以恶气弥漫，侵犯太阳，正气沉沦，日被夺光。三月初一，日偏食，天显异象，以警戒朕躬。朕深感悲哀。现令中原郡国各举德才兼具的直言之士一人。”</p><p>夏六月，诏曰：“间者连年不收，四方咸困。元元之民，劳于耕耘，又亡成功，困于饥馑，亡以相救。朕为民父母，德不能覆，而有其刑，甚自伤焉。其赦天下。”</p><p style="color:#967d63;">夏六月，下诏说：“近年来连年收成不好，四方皆困。各地百姓，辛勤耕作，劳动而无所收获，处于饥饿的困境，无法互相救助。朕为百姓父母，恩德不能普及，而仅以刑罚相加，内心深感伤悲。现赦天下。”</p><p>秋七月，西羌反，遣右将军冯奉世击之。</p><p style="color:#967d63;">秋七月，西羌反叛。派右将军冯奉世领兵平叛。</p><p>八月，以太常任千秋为奋威将军，别将五校并进。</p><p style="color:#967d63;">八月，任太常任千秋为奋威将军，另领五校之兵与右将军并进。</p><p>三年春，西羌平，军罢。</p><p style="color:#967d63;">三年春，西羌平定，收兵。</p><p>三月，立皇子康为济阳王。</p><p style="color:#967d63;">三月，立皇子康为济阳王。</p><p>夏四月癸未，大司马车骑将军接薨。</p><p style="color:#967d63;">夏四月初九日，大司马车骑将军王接去世。</p><p>冬十一月，诏曰：“乃者已丑地动，中冬雨水、大雾，盗贼并起。吏何不以时禁？各悉意对。”</p><p style="color:#967d63;">冬十一月，下诏说：“前者十月八日地动，冬月降大雨、起大雾，盗贼四起。官吏为何不及时禁断？各应尽意提出对策。”</p><p>冬，复盐铁官、博士弟子员。以用度不足，民多复除，无以给中外徭役。</p><p style="color:#967d63;">冬，复设盐铁官、博士弟子员。鉴于百姓生活困苦，对赋税大多予以减免，且不必供给京都与外地的徭役。</p><p>四年春二月，诏曰：“朕承至尊之重，不能烛理百姓，娄遭凶咎。加以边境不安，师旅在外，赋敛、转输，元元骚动，穷困亡聊，犯法抵罪。夫上失其道而绳下以深刑，朕甚痛之。其赦天下，所贷贫民勿收责。”</p><p style="color:#967d63;">四年春二月，下诏说：“朕继承至尊的重任，不能有效地治理百姓，使其屡遭灾祸。加以边境不安，大军在外，而征收赋税与支援前线，使百姓疲于奔命，穷困无聊，犯法触罪。对这种朝廷失治理之道而对百姓采用严刑峻法的举措，朕深感痛心。现赦免天下，原贷给贫民的粮钱免予偿还。”</p><p>三月，行幸雍，祠五畤。</p><p style="color:#967d63;">三月，驾临雍地，祭祀五畤。</p><p>夏六月甲戌，孝宣园东阙灾。</p><p style="color:#967d63;">夏闰六月二十七日，宣帝园陵东关失火。</p><p>戊寅晦，日有蚀之。诏曰：“盖闻明王在上，忠贤布职，则群生和乐，方外蒙泽。今朕晻于王道，夙夜忧劳，不通其理，靡瞻不眩，靡听不惑，是以政令多还，民心未得，邪说空进，事亡成功。此天下所著闻也。公卿大夫好恶不同，或缘奸作邪，侵削细民，元元安所归命哉！乃六月晦，日有蚀之。《诗》不云乎？‘今此下民，亦孔之哀！’自今以来，公卿大夫其勉思天戒，慎身修永，以辅朕之不逮。直言尽意，无有所讳。”</p><p style="color:#967d63;">三十日，出现日偏食。下诏说：“曾闻明王在上，忠贤各司其职，就能让百姓安居乐业，周边地区蒙受恩泽。今日朕暗于王道，日夜忧虑，还不能求得治道的真谛。每看到一事就定不了标准，每听到一言就拿不定主张，是以政令不能贯彻始终，得不到臣民的真正拥戴，空谈阔论，未能办成几件实事，这是天下所共闻的。公卿大夫的爱憎各异，有的缘奸作邪，贪赃枉法，百姓将去依靠谁啊！六月三十日，出现日食。《诗》不是说过吗？‘今天的百姓饱受灾祸，处境是十分地可哀！’从今以后，公卿大夫应该严肃思考上天所示的警戒，慎于修身，明确施政的长远目标，以辅佐朕的不足之处。直言进谏，无所隐讳。”</p><p>九月戊子，罢卫思后园及戾园。冬十月乙丑，罢祖宗庙在郡国者。诸陵分属三辅。以渭城寿陵亭部原上为初陵。诏曰：“安土重迁，黎民之性；骨肉相附，人情所愿也。顷者有司缘臣子之义，奏徙郡国民以奉园陵，令百姓远弃先祖坟墓，破业失产，亲戚别离，人怀思慕之心，家有不安之意。是以东垂被虚耗之害，关中有无聊之民，非久长之策也。《诗》不云乎？‘民亦劳止，迄可小康，惠此中国，以绥四方。’今所为初陵者，勿置县邑，使天下咸安土乐业，亡有动摇之心。布告天下，令明知之。”又罢先后父母奉邑。</p><p style="color:#967d63;">九月十三日，罢去卫思后园陵与戾太子园陵。冬十月二十日，罢去在郡国的祖宗祠庙。各陵园分别划归三辅所辖。以渭城寿陵亭部原上为元帝初陵。下诏说：“安土重迁，是黎民的本性；骨肉相附，是人情的自然。前不久，有关机构引用臣子之义，奏请迁徙郡国人民以奉园陵祭祀，使百姓远弃先祖坟墓，破产失业，亲戚别离，迁出的怀有思念亲人之心，在原籍的亲人又有不安之意。这样，关东就会因迁徙而虚耗费用，迁入关中的人又无业可从，这不是长久之计，《诗》不是说过吗？‘人民劳苦已久，至此可以小享安康。施恩泽于中原啊！进而安定四方。’今所设置的初陵，不必移民设置县邑，让天下都能安土乐业，不必担心迁徙流动。特布告天下，使百姓明知。”又罢去先后为其父母守冢奉祭祀的奉邑。</p><p>五年春正月，行幸甘泉，效泰畤。</p><p style="color:#967d63;">五年春正月，驾临甘泉，郊祭泰畤。</p><p>三月，上幸河东，祠后土。</p><p style="color:#967d63;">三月，又驾临河东，祭祀后土。</p><p>秋，颍川水出，流杀人民。吏、从官县被害者与告，士卒遣归。</p><p style="color:#967d63;">秋，颍川大水决口，淹死人民。吏和皇上从官属本县人有被水害的，都给假期探视，灾区的士卒复员回籍。</p><p>冬，上幸长杨射熊馆，布车骑，大猎。</p><p style="color:#967d63;">冬，元帝驾临长杨射熊馆，布列车骑，大猎。</p><p>十二月乙酉，毁太上皇、孝惠皇帝寝庙园。</p><p style="color:#967d63;">十二月十六日，太上皇、惠帝寝庙园发生火灾。</p><p>建昭元年春三月，上幸雍，祠五畤。</p><p style="color:#967d63;">建昭元年春三月，元帝亲临雍地，祭祀五畤。</p><p>秋八月，有白蛾群飞蔽日，从东都门至枳道。</p><p style="color:#967d63;">秋七月，有白蛾群飞蔽日，从东都门到枳道。</p><p>冬，河间王元有罪，废迁房陵。罢孝文太后、孝昭太后寝园。</p><p style="color:#967d63;">冬，河间王元有罪，废为平民迁于房陵。罢去孝文太后、孝昭太后寝园。</p><p>二年春正月，行幸甘泉，郊泰畤。</p><p style="color:#967d63;">二年春正月，驾临甘泉，郊祭泰畤。</p><p>三月，行幸河东，祠后土。益三河大郡太守秩。户十二万为大郡。</p><p style="color:#967d63;">三月，又驾临河东，祭祀后土。增加三河郡太守的俸禄，该郡是十二万户的大郡。</p><p>夏四月，赦天下。</p><p style="color:#967d63;">夏季四月，赦免天下。</p><p>六月，立皇子舆为信都王，闰月丁酉，太皇太后上官氏崩。</p><p style="color:#967d63;">六月，封皇子舆为信都王。闰八月八日，太皇太后上官氏去世。</p><p>冬十一月，齐、楚地震，大雨雪，树折屋坏。</p><p style="color:#967d63;">冬十一月，齐楚地震，大雪纷飞，树折屋坏。</p><p>淮阳王舅张博、魏君太守京房坐窥道诸侯王以邪意，漏泄省中语，博要斩，房弃市。</p><p style="color:#967d63;">淮阳王舅张博、魏郡太守京房犯有阴导各侯王以邪逆之意，漏泄禁中机密，张博腰斩，京房处决。</p><p>三年夏，令三辅都尉、大郡都尉秩皆二千石。</p><p style="color:#967d63;">三年夏，下令三辅都尉，大郡都尉爵级都为二千石。</p><p>六月甲辰，丞相玄成薨。</p><p style="color:#967d63;">六月十九日，丞相玄成去世。</p><p>秋，使护西域骑都尉甘延寿、副校尉陈汤挢发戊已校尉屯田吏、士及西域胡兵攻郅支单于。冬，斩其首，传诣京师，县蛮夷邸门。</p><p style="color:#967d63;">秋，朝廷派驻护西域骑都尉甘延寿、副校尉陈汤，矫以朝廷之命调动戍己校尉、屯田将士及西域胡兵攻郅支单于。冬，斩其首级，传到京师，悬于鸿胪客馆外门以示众。</p><p>四年春正月，以诛郅支单于告祠郊庙。赦天下。群臣上寿。置酒，以其图书示后宫贵人。</p><p style="color:#967d63;">四年春正月，因诛郅支单于事在祖庙进行告祖祭祀。赦免天下。郡臣置酒相贺呼“万岁”，元帝将征讨郅支的图书展示与后宫贵人观看。</p><p>夏四月，诏曰：“朕承先帝之休烈，夙夜栗栗，惧不克任。间者阴阳不调，五行失序，百姓饥馑。惟烝庶之失业，临遣谏大夫博士赏等二十一人循行天下，存问耆老、鳏、寡、孤、独、乏困、失职之人，举茂材特立之士。相、将、九卿，其帅意毋怠，使朕获观教化之流焉。”</p><p style="color:#967d63;">夏四月，下诏说：“朕继承先帝的丰功伟绩，日夜诚惶诚恐，深恐不能胜任。前一段阳阴不调，五行失序。百姓饥馑。为了了解黎民的失其常业的情况，特派遣谏大夫博士赏等一十人循行天下，慰问耆老鳏寡孤独乏困失业的人，荐举茂材特立之士。将相九卿，要努力贯彻朕的意图，使朕能了解政教与风化的运行情况。”</p><p>六月甲申，中山王竟薨。</p><p style="color:#967d63;">六月初五日，中山王刘靖去世。</p><p>蓝田地沙石雍霸水，安陵岸崩雍泾水，水逆流。</p><p style="color:#967d63;">蓝田地沙石堵塞灞水，安陵岸崩壅住泾水，水倒流。</p><p>五年春三月，诏曰：“盖闻明王之治国也，明好恶而定去就，崇敬让而民兴行，故法设而民不犯，令施而民从。今朕获保宗庙，兢兢业业，匪敢解怠，德薄明晻，教化浅微。传不云乎？‘百姓有过，在予一人。’其赦天下，赐民爵一级，女子百户牛、酒，三老、孝弟、力田帛。”又曰：“方春，农桑兴，百姓戮力自尽之时也，故是月劳农劝民，无使后时。今不良之吏，覆案小罪，征召证案，兴不急之事，以妨百姓，使失一时之作，亡终岁之功，公卿其明察申敕之。”</p><p style="color:#967d63;">五年春三月，下诏说：“常闻明王治国，明确是非标准而供臣民遵循，提倡严谨谦虚并形成社会风气，所以法设而民不犯，令施而民乐从。今日朕继承宗庙，兢兢业业，不敢懈怠，而德薄目暗，教化浅微。《论语》不是说过吗？‘百姓的过失，都应由君临天下的人负责。’现赦免天下，赏赐民爵一级。女子每百户牛酒若干，三老、孝悌力田帛若干。”诏书又说：“正值春耕与蚕桑时期，是百姓全力以赴的时刻，所以在本月要慰勉农户，不违农时。现有不良之吏，为查证小罪，征召证人到署作证。兴生一些不急之事，以妨害百姓，使其贻误农时失去节令，而致秋后无所收获，对此，公卿要认真了解并三令五申，保证不妨害农事。”</p><p>夏六月庚申，复戾园。</p><p style="color:#967d63;">夏六月十七日，恢复戾太子园陵。</p><p>壬申晦，日有蚀之。</p><p style="color:#967d63;">六月三十日，日偏食。</p><p>秋七月庚子，复太上皇寝庙园、原庙，昭灵后、武哀王、昭哀后、卫思后园。</p><p style="color:#967d63;">秋七月二十八日，恢复太上皇寝庙园、高祖原庙、昭灵后、武哀王、昭哀后、卫思后园陵。</p><p>竟宁元年春正月，匈奴乎韩邪单于来朝。诏曰：“匈奴郅支单于背叛礼义，既伏其辜，乎韩邪单于不忘恩德，乡慕礼义，复修朝贺之礼，愿保塞传之无穷，边垂长无兵革之事。其改元为竟宁，赐单于待诏掖庭王樯为阏氏。”</p><p style="color:#967d63;">竟宁元年(前33)春正月，匈奴呼韩邪单于来朝。下诏说：“匈奴郅支单于背叛礼义，已经伏罪被诛，呼韩邪单于不忘恩德，仰慕大汉礼义，再次修朝贺之礼，愿意保持中原与塞外的长期和睦友好，使边陲长无兵革之祸，可改元为竟宁。赐单于以待诏掖庭王嫱为其后。”</p><p>皇太子冠。赐列侯嗣子爵五大夫，天下为父后者爵一级。</p><p style="color:#967d63;">皇太子行冠礼。赐列侯嗣子之爵为五大夫。天下为父亲的继承人的爵一级。</p><p>二月，御史大夫延寿卒。</p><p style="color:#967d63;">二月御史大夫繁延寿去世。</p><p>三月癸未，复孝惠皇帝寝庙园、教文太后、孝昭太后寝园。</p><p style="color:#967d63;">三月十四日，恢复惠帝寝庙陵园、孝文太后、孝昭太后寝园。</p><p>夏，封骑都尉甘延寿为列侯。赐副校尉陈汤爵关内侯、黄金百斤。</p><p style="color:#967d63;">夏，封骑都尉甘延寿为列侯。赐副校尉陈汤爵关内侯，黄金百斤。</p><p>五月壬辰，帝崩于未央宫。</p><p style="color:#967d63;">五月二十五日，元帝驾崩于未央宫。</p><p>毁太上皇、孝惠、孝景皇帝庙。罢孝文、孝昭太后、昭灵后、武哀王、昭哀后寝园。</p><p style="color:#967d63;">太上皇、惠帝、景帝庙发生火灾。罢去文帝、昭太后、昭灵后、武哀王、昭哀后寝园。</p><p>秋七月丙戌，葬渭陵。</p><p style="color:#967d63;">秋七月十九日，葬元帝于渭陵。</p><p>赞曰：臣外祖兄弟为元帝侍中，语臣曰：元帝多材艺，善史书。鼓琴瑟，吹洞箫，自度曲，被歌声，分节度，穷极幼眇。少而好儒，及即位，征用儒生，委之以政，贡、薛、韦、匡迭为宰相。而上牵制文义，优游不断，孝宣之业衰焉。然宽弘尽下，出于恭俭，号令温雅，有古之风烈。</p><p style="color:#967d63;">班固评论：臣外祖兄弟曾为元帝侍中，告诉过臣说元帝兴趣广泛，精于书法，会弹琴、吹箫，能按曲谱，为配新词，节拍分明，穷极要妙。少年即尊崇儒术，及继帝位，征用儒生，委以政事，贡禹、薛广德、韦贤、匡衡等儒生相继为宰相。而元帝为文义所牵制，优柔寡断，宣帝中兴之业遂衰。然而宽弘尽下，出于恭俭，号令温雅，有古代贤王之遗风。</p>
<div class='pn'><p class='pre'>上一节：<a href='第九章-宣帝纪-段译.html'>第九章-宣帝纪</a></p><p class='next'>下一节：<a href='第十一章-成帝纪-段译.html'>第十一章-成帝纪</a></p></div></body>
</html>
