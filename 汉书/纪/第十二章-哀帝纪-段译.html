<!DOCTYPE html>
<html>
<head>
    <meta charset="UTF-8">
  <meta name="viewport" content="width=device-width, initial-scale=1.0">
  <title>汉书-纪-第十二章-哀帝纪-段译</title>
<style>
    a {
      text-decoration: none;
    }
  </style>
</head>

<body>
<div>
<div>
<p><a id='home' href="../../index.html">首页</a></p><p id='list'>汉书-纪<a href='../汉书.html#纪'>：目录</a></p>
</div>
<div class='pn'><p class='pre'>上一节：<a href='第十一章-成帝纪-段译.html'>第十一章-成帝纪</a></p><p class='next'>下一节：<a href='第十三章-平帝纪-段译.html'>第十三章-平帝纪</a></p></div>
</div>

<h1>第十二章-哀帝纪<span style='font-size:small'> 段译</span><span style='font-size:small;padding-left:5px'> <a href='第十二章-哀帝纪-原文.html'>原文</a></span><span style='font-size:small;padding-left:5px'> <a href='第十二章-哀帝纪-译文.html'>译文</a></span></h1>
<p>孝哀皇帝，元帝庶孙，定陶恭王子也。母曰丁姬。年三岁嗣立为王，长好文辞法律。元延四年入朝，尽从傅、相、中尉。时成帝少弟中山孝王亦来朝，独从傅。上怪之，以问定陶王，对曰：“令，诸侯王朝，得从其国二千石。傅、相、中尉皆国二千石，故尽从之。”上令诵《诗》，通习，能说。他日问中山王：“独从傅在何法令？”不能对。令诵《尚书》，又废。及赐食于前，后饱；起下，袜系解。成帝由此以为不能，而贤定陶王，数称其材。</p><p style="color:#967d63;">孝哀皇帝，是汉元帝的庶孙，定陶恭王的儿子。母亲是丁姬。三岁时嗣立为王，成人后爱好文辞法律。元延四年（公元前13年）入都朝见成帝，他的傅、相、中尉都一同前来。此时成帝的少弟中山孝王也来朝见，却只有傅同来。上甚不解，就问定陶王，定陶王答道：“朝廷有令，各侯王来朝，其封国爵在二千石的官吏应一同前来。傅、相、中尉都是二千石，所以都应该一同前来。”皇上叫他背诵《诗》，都很熟悉，且能说明其义。又一日，成帝问中山王：“只要傅同来是根据哪条法令？”中山王无言以对。叫他背诵《尚书》，中间又遗忘了。成帝请他吃饭，别人吃完了他还在吃，离席时，连袜带子也掉下来了。成帝看到这些就认为中山王是个无能的人，而对定陶王则十分喜欢，经常夸他的才能。</p><p>时王祖母傅太后随王来朝，私赂遗上所幸赵昭仪及帝舅票骑将军曲阳侯王根。昭仪及根见上亡子，亦欲豫自结为长久计，皆更称定陶王，劝帝以为嗣。成帝亦自美其材，为加元服而遣之，时年十七矣。</p><p style="color:#967d63;">此时定陶王的祖母傅太后陪同来朝，私下馈赠成帝所宠爱的赵昭仪及帝舅骠骑将军、曲阳侯王根。赵昭仪及王根见皇上无子，也想早日与一位合适的王子建立关系保持自己的富贵长久，就都极力夸奖定陶王，劝成帝立他为太子。成帝也很欣赏定陶王才能，就在朝中为他举行成人加冠礼后遣他回封地定陶，此时十七岁了。</p><p>明年，使执金吾任宏守大鸿胪，持节征定陶王，立为皇太子。谢曰：“臣幸得继父守籓为诸侯王，材质不足以假充太子之宫。陛下圣德宽仁，敬承祖宗，奉顺神祇，宜蒙福晁子孙千亿之报。臣愿且得留国邸，旦夕奉问起居，俟有圣嗣，归国守籓。”书奉，天子报闻。后月余，立楚孝王孙景为定陶王，奉恭王祀，所以奖厉太子专为后之谊。语在《外戚传》。</p><p style="color:#967d63;">第二年，皇上派执金吾任宏代理大鸿胪，持帝诏召定陶王，立为皇太子。定陶王谢诏说：“小臣有幸得继承先父守藩为诸侯王，才能德性都不够进入太子之宫。陛下圣德宽仁，敬承祖宗，奉顺神祗，理应受天之福多子多孙。臣愿暂居京都馆舍，晨昏奉问皇上起居，待皇上有圣嗣之后，就归封国守藩。”书上奏后，天子说都知道了。一个多月过后，下诏书立楚孝王孙刘景为定陶王，奉定陶恭王祭祀，这是为了奖励太子重视宗桃的品行。具体记载在《汉书&#183;外戚传》。</p><p>绥和二年三月，成帝崩。四月丙午，太子即皇帝位，谒高庙。尊皇太后曰太皇太后，皇后曰皇太后。大赦天下。赐宗室王子有属者马各一驷，吏民爵，百户牛酒，三老、孝弟、力田、鳏、寡、孤、独帛。太皇太后诏尊定陶恭王为恭皇。</p><p style="color:#967d63;">绥和二年（公元前7年）三月，成帝驾崩。四月初四日，太子即皇帝位，拜谒汉高祖庙。尊皇太后为太皇太后，皇后为太后。大赦天下，赏赐宗室王子尚在五服之中的马各一乘(四马)，吏民加爵，每百户牛酒若干，三老、孝悌力田、鳏寡孤独各赐布帛。太皇太后下诏尊定陶恭王为恭皇。</p><p>五月丙戌，立皇后傅氏。诏曰：“《春秋》‘母以子贵’，奠定陶太后曰恭皇太后，丁姬曰恭皇后，各置左右詹事，食邑如长信宫、中宫。”追尊傅父为崇祖侯、丁父为褒德侯。封舅丁明为阳安侯，舅丁满为平周侯。追谥满父忠为平周怀侯，皇后父晏为孔乡侯，皇太后弟侍中光禄大夫赵钦为新成侯。</p><p style="color:#967d63;">五月十九日，立傅氏为皇后，下诏说：“《春秋》有言‘母以子贵，’现尊定陶太后为恭皇太后，丁姬为恭皇后，各设左右省视官员，食邑与太后，皇后相同。”追赠傅太后之父为崇祖侯，恭皇后丁姬之父为褒德侯。封舅父丁明为阳安侯，舅父子丁满为平周侯。追谥丁满之父丁忠为平周怀侯，皇后父傅晏为孔乡侯，皇太后之弟侍中光禄大夫赵钦为新成侯。</p><p>六月，诏曰：“郑声淫而乱乐，圣王所放，其罢乐府。”</p><p style="color:#967d63;">六月，下诏说：“郑声淫而乱乐，圣人所弃，现在罢免乐府。”</p><p>曲阳侯根前以大司马建社稷策，益封二千户。太仆安阳侯舜辅导有旧恩，益封五百户，及丞相孔光、大司空汜乡侯何武益封各千户。</p><p style="color:#967d63;">曲阳侯王根曾以大司马建议立太子以安社稷，加封二千户。太仆安阳侯舜辅导有旧恩，加封五百户，另外丞相孔光，大司空汜乡侯何武各加封千户。</p><p>诏曰：“河间王良丧太后三年，为宗室仪表，益封万户。”</p><p style="color:#967d63;">下诏说：“河间王良为太后服丧三年，是宗室表率，加封一万户。”</p><p>又曰：“制节谨度以防奢淫，为政所先，百王不易之道也。诸侯王、列侯、公主、吏二千石及豪富民多畜奴婢，田宅亡限，与民争利，百姓失职，重困不足。其议限列。”有司条奏：“诸王、列侯得名田国中，列侯在长安及公主名田县道，关内侯、吏民名田，皆无得过三十顷。诸侯王奴婢二百人，列侯、公主百人，关内侯、吏民三十人。年六十以上，十岁以下，不在数中。贾人皆不得名田、为吏，犯者以律论。诸名田、畜、奴婢过品，皆没入县官。齐三服官、诸官织绮绣，难成，害女红之物，皆止，无作输。除任子令及诽谤诋欺法。掖庭宫人年三十以下，出嫁之。官奴婢五十以上，免为庶人。禁郡国无得献名兽。益吏三百石以下奉。察吏残贼酷虐者，以时退。有司无得举赦前往事。博士弟子父母死，予宁三年。”</p><p style="color:#967d63;">诏文又说：“制节谨慎适度以防止奢淫，是为政的首要任务，是历代不可改易的常法。各侯王、列侯、公主、吏二千石及豪富民多富奴婢，田宅无限，与民争利使百姓失其常业，处于严重困境。应制定限禁的条例。”有关官员条呈：“各王、列侯能在其封国占有的田地，列侯在长安及公主在各县道占有的田地，关内侯、吏民占有的田地，都不得超过三十顷。各侯王奴婢二百人，列侯、公主百人，关内侯、吏民三十人。年六十以上、十岁以下，不在此数额之中。商人都不允许占田、为吏，犯者按法论处。凡是占田与畜奴婢超过限额的，都没收入县官。齐三服官、诸官所织的绮绣、技术复杂难以达到这劳害女工之物，都停止制作，已制成的也不允许献纳。撤销任二千石职达三年可以任一子为郎以及诽谤欺诬论罪之法。内宫宫人在三十岁以下的，可以出嫁。官家奴婢五十岁以上的，免去奴婢籍而为平民。郡国不许献珍禽异兽。增加吏禄在三百石以下的俸禄。主持考察的官吏残暴酷虐的，发现后即时免职。有关官员不得加重或赦免以前已作处置的旧案。博士弟子父母死，赐与归家三年的服丧期。”</p><p>秋，曲阳侯王根、成都侯王况皆有罪，根就国，况免为庶人，归故郡。</p><p style="color:#967d63;">秋，曲阳侯王根、成都侯王况都有罪。王根离开京师到封地去，王况削职为民，回老家去。</p><p>诏曰：“朕承宗庙之重，战战兢兢，惧失天心。间者日月亡光，五星失行，郡国比比地动。乃者河南、颍川郡水出，流杀人民，坏败庐舍。朕之不德，民反蒙辜，朕甚惧焉。已遣光禄大夫循行举籍，赐死者棺钱，人三千。其令水所伤县邑及他郡国灾害什四以上，民赀不满十万，皆无出今年租赋。”</p><p style="color:#967d63;">下诏说：“朕继承大统的重任，战战兢兢惧失天心。近来日月无光，五行失行，郡国经常发生地震。同时河南、颍川郡黄河决口，淹死百姓，冲坏屋舍。朕的德行浅薄。以致百姓遭罪，朕深感恐惧。已派光禄大夫巡视灾区举其名籍，赐死者棺木之费，每人三千。令遭受水灾的县邑及其他郡国因灾害减收四成以上，人民资财不满十万的，都免除今年租赋。”</p><p>建平元年春正月，赦天下。侍中骑都尉新成侯赵钦、成阳侯赵皆有罪，免为庶人，徙辽西。</p><p style="color:#967d63;">建平元年(公元前6年)春正月，赦免天下。侍中骑都尉新成侯赵欣，成阳侯赵讠斤皆有罪，废其爵为平民，放徙到辽西。</p><p>太皇太后诏外家王氏田非冢茔，皆以赋贫民。</p><p style="color:#967d63;">太皇太后下诏说：“外戚家王氏田地不是冢域场，都交给贫民耕种。”</p><p>二月，诏曰：“盖闻圣王之治，以得贤为首。其与大司马、列侯、将军、中二千石、州牧、守、相举孝弟B129厚能直言通政事，延于侧陋可亲民者，各一人。”</p><p style="color:#967d63;">二月，皇上下诏说：“曾闻圣王得以国泰民安，实以能启用贤才为首。现诏付大司马、列侯、将军、中二千石、州牧、守、相等举荐孝悌淳直能直言通政事，虽地位低微亦可担任治民之官，每人荐一人。”</p><p>三月，赐诸侯王、公主、列侯、丞相、将军、中二千石、中都、郎吏金、钱、帛，各有差。</p><p style="color:#967d63;">三月，赐各侯王、公主、列侯、相、丞相、将军、中二千石、中都官郎吏金钱布帛，各有等差。</p><p>冬，中山孝王太后媛、弟宜乡侯冯参有罪，皆自杀。</p><p style="color:#967d63;">冬季，中山孝王太后冯媛、太后弟宜乡侯冯参有罪，全都自杀了。</p><p>二年春三月，罢大司空，复御史大夫。</p><p style="color:#967d63;">二年春三月，罢设大司空，恢复御史大夫。</p><p>夏四月，诏曰：“汉家之制，推亲亲以显尊尊。定陶恭皇之号不宜复称定陶。尊恭皇太后曰帝太太后，称永信宫；恭皇后曰帝太后，称中安宫。立恭皇庙于京师。赦天下徒。”</p><p style="color:#967d63;">夏季四月，下诏说：“汉家制度，对天子之至亲，当极尊号。定陶恭皇的号不应再称定陶。尊恭皇太后为帝太太后，称永信宫；恭皇后为帝太后，称中安宫。立恭皇庙于京师。赦免天下被流放的罪犯。”</p><p>罢州牧，复刺史。</p><p style="color:#967d63;">罢设州牧，恢复刺史。</p><p>六月庚申，帝太后丁氏崩。上曰：“朕闻夫妇一体。《诗》云：‘谷则异室，死则同穴。’昔季武子成寝，杜氏之殡在西阶下，请合葬而许之。附葬之礼，自周兴焉。‘郁郁乎文哉！吾从周。’孝子事亡如事存。帝太后宜起陵恭皇之园。”遂葬定陶。发陈留、济阴近郡国五万人穿复土。</p><p style="color:#967d63;">六月初五日，皇太后丁氏去世。皇上说：“朕闻夫妇为一体。《诗》说：‘生则异内外之室，死则同冢墓之穴。’昔日鲁大夫季武子的寝陵修成后，其妻杜氏之殡在西阶下，子孙请求合葬而得到同意。附葬之礼，从周朝就兴起了。孔子说：‘周朝的仪典文章大备啊！我遵循周礼。’孝子事死者如事生者。皇太后应起陵于恭皇之陵园。”于是葬丁太后于定陶。征集陈留、济阴附近郡国五万人开挖墓穴并进行封土。</p><p>待诏夏贺良等言赤精子之谶，汉家历运中衰，当再受命，宜改元、易号。诏曰：“汉兴二百载，历数开元。皇天降非材之佑，汉国再获受命之符，朕之不德，曷敢不通！夫基事之元命，必与天下自新，其大赦天下。以建平二年为太初元年。号曰陈圣刘太平皇帝。漏刻以百二十为度。”</p><p style="color:#967d63;">待诏夏贺良等作汉高祖为赤帝之精的谶言，说汉家历运中衰，应再受天命，要改元易号。皇上下诏说：“汉兴二百年，历数开元。皇天保佑朕这不才之人，汉国再获受命之符，朕的德行菲薄，岂敢不遵！大凡更受天的大命，必须改制更新，现大赦天下。以建平二年为太初元将元年，号称陈圣刘太平皇帝。漏刻以一百二十为度。”</p><p>七月，以渭城西北原上永陵亭部为初陵。勿徙郡国民，使得自安。</p><p style="color:#967d63;">七月，以渭城西北原上永陵亭都为初陵。勿须迁徙郡国居民，使他们能自安。</p><p>八月，诏曰：“待诏夏贺良等建言改元、易号，增益漏刻，可以永安国家。朕过听贺良等言，冀为海内获福，卒亡嘉应。皆违经背古，不合时宜。六月甲子制书，非赦令也皆蠲除之。贺良等反道惑众，下有司。”皆伏辜。</p><p style="color:#967d63;">八月，下诏说：“待诏夏贺良等建议改元易号，增加漏刻，可以使国家长治久安。朕过于听信贺良等言，希望为四海造福，然而并无什么福祉降临。他们的建议都是违经背古、逆时而动的。六月初九日所下诏书，除赦令以外，一律取消。贺良等反道惑众，交付执法部门处置。”夏贺良等都伏罪。</p><p>丞相博、御史大夫玄、孔乡侯晏有罪。博自杀，玄减死二等论，晏削户四分之一。语在《博传》。</p><p style="color:#967d63;">丞相朱博、御史大夫赵立、孔乡侯傅宴有罪。朱博自杀，赵立减死二等论罪，傅宴削减食邑户四分之一。其事记在《朱博传》中。</p><p>三年春正月，立广德夷王弟广汉为广平王。</p><p style="color:#967d63;">三年春正月，立广德夷王弟广汉为广平王。</p><p>癸卯，帝太太后所居桂宫正殿火。</p><p style="color:#967d63;">正月二十一日，皇太后所居桂宫正殿火灾。</p><p>三月己酉，丞相当薨。有星孛于河鼓。</p><p style="color:#967d63;">三月二十八日，丞相平当去世。有彗星出现于河鼓间。</p><p>夏六月，立鲁顷王子郚乡侯闵为王。</p><p style="color:#967d63;">夏六月，立鲁顷王子吾阝乡侯闵为王。</p><p>冬十一月壬子，复甘泉泰畤、汾阴后土祠，罢南、北郊。</p><p style="color:#967d63;">冬季十一月初五日，恢复甘泉泰山祭祠、汾阴后土祭祠，取消南北郊祭。</p><p>东平王云、云后谒、安成恭侯夫人放皆有罪。云自杀，谒、放弃市。</p><p style="color:#967d63;">东平王云、云后谒、安成恭侯夫人放都有罪，云自杀，谒、放都处死。</p><p>四年春，大旱。关东民传行西王母筹，经历郡国，西入关至京师。民又会聚祠西王母，或夜持火上屋，击鼓号呼相惊恐。</p><p style="color:#967d63;">四年春季，发生大旱灾。关东民间传行西王母的神机妙算，经历郡国，西入关到长安。群众又聚集祭祀西王母，有的夜间持火上屋，击鼓号呼互相惊恐。</p><p>二月，封帝太太后从弟侍中傅商为汝昌侯，太后同母弟子侍中郑业为阳信侯。</p><p style="color:#967d63;">二月，封帝太太后从弟侍中傅商为汝昌侯，太后同母弟之子侍中郑业为阳信侯。</p><p>三月，侍中驸马都尉董贤、光禄大夫息夫躬、南阳太守孙宠皆以告东平王封列侯。语在《贤传》。</p><p style="color:#967d63;">三月，侍中驸马都尉董贤、光禄大夫息夫躬、南阳太守孙宠都以告发东平王有功而封为列侯，其事记在《董贤传》中。</p><p>夏五月，赐中二千石至六百石及天下男子爵。</p><p style="color:#967d63;">夏季五月，赐中二千石至六百石及天下男子爵级。</p><p>六月，尊帝太太后为皇太太后。</p><p style="color:#967d63;">六月，尊帝太太后为皇太太后。</p><p>秋八月，恭皇园北门灾。</p><p style="color:#967d63;">秋季八月，恭皇园北门发生火灾。</p><p>冬，诏将军、中二千石举明兵法有大虑者。</p><p style="color:#967d63;">冬季，诏令将军，中二千石举荐熟谙兵法有策谋思虑的人。</p><p>元寿元年春正月辛丑朔，日有蚀之。诏曰：“朕获保宗庙，不明不敏，宿夜忧劳，未皇宁息。惟阴阳不调，元元不赡，未赌厥咎。娄敕公卿，庶几有望。至今有司执法，未得其中，或上暴虐，假势获名，温良宽柔，陷于亡灭。是故残贼弥长，和睦日衰，百姓愁怨，靡所错躬。乃正月朔，日有蚀之，厥咎不远，在余一人。公卿大夫其各悉心勉帅百寮，敦任仁人，黜远残贼，期于安民。陈朕之过失，无有所讳。其与将军、列侯、中二千石举贤良方正能直言者各一人。大赦天下。”</p><p style="color:#967d63;">元寿元年(公元前2年)春季正月初一，发生日偏食。皇上下诏说：“朕继承大统，不明不敏，深夜忧劳，无暇宁息。仍是阳阴不调，百姓不足，不知过错在何处。屡令公卿，望其励精图治，至今有关官员执法，没有正确目标，有的残暴凶虐，借势获名，而温良宽柔的人，却受到摧残而亡灭。因之残贼之风日烈，和睦之气日衰，百姓愁苦怨恨，不知如何立身。于是正月初一，发生日食，其过不远，责任都由朕承担，公卿大夫都要尽心尽力为百僚表率，重用仁人，贬黜残贼，以期安定人民。列举朕的过失，知无不言。可与将军、列侯、中二千石举荐贤良方正能直言的各一人。大赦天下。”</p><p>丁巳，皇太太后傅氏崩。</p><p style="color:#967d63;">正月十七日，皇太后傅氏驾崩。</p><p>三月，丞相嘉有罪，下狱死。</p><p style="color:#967d63;">三月，丞相王嘉有罪，下狱死。</p><p>秋九月，大司马票骑将军丁明免。</p><p style="color:#967d63;">秋九月，大司马骠骑将军丁明免职。</p><p>孝元庙殿门铜龟蛇铺首鸣。</p><p style="color:#967d63;">孝元帝庙殿门铜龟蛇及门铺首发出声音。</p><p>二年春正月，匈奴单于、乌孙大昆弥来朝。二月，归国，单于不说。语在《匈奴传》。</p><p style="color:#967d63;">二年春正月，匈奴王单于鸟孙大昆弥来朝。二月，回国，单于不悦。事记在《匈奴传》中。</p><p>夏四月壬辰晦，日有蚀之。</p><p style="color:#967d63;">夏季四月三十日，出现日偏食。</p><p>五月，正三公官公职。大司马卫将军董贤为大司马，丞相孔光为大司徒，御史大夫彭宣为大司空，封长平侯。正司直、司隶，造司寇职，事未定。</p><p style="color:#967d63;">五月，正三公官分职。大司马卫将军董贤为大司马，丞相孔光为大司徒，御史大夫彭宣为大司空，封长平侯。正司直、司隶，创置司寇职，未作最后确定。</p><p>六月戊午，帝崩于未央宫。秋九月壬寅，葬义陵。</p><p style="color:#967d63;">六月初三日，哀帝驾崩于未央宫。秋季九月十八日，葬于义陵。</p><p>赞曰：孝哀自为籓王及充太子之宫，文辞博敏，幼有令闻。睹孝成世禄去王室，权柄外移，是故临朝娄诛大臣，欲强主威，以则武、宣。雅性不好声色，时览卞射武戏。即位痿痹，末年寖剧，飨国不永，哀哉！</p><p style="color:#967d63;">班固评论：汉哀帝从为藩王到被立为太子，文辞博敏，幼有善闻。目睹汉成帝时爵禄尽入王家，权柄转入外戚之手，所以哀帝执政屡诛大臣，意图加强主威，以武帝、宣帝为法。生性不爱声色，有时看看手持角力的武戏。即位时身患瘘痹之疾，以后逐渐加重，从二十岁起当了六年皇帝就去世了。可惜啊！</p>
<div class='pn'><p class='pre'>上一节：<a href='第十一章-成帝纪-段译.html'>第十一章-成帝纪</a></p><p class='next'>下一节：<a href='第十三章-平帝纪-段译.html'>第十三章-平帝纪</a></p></div></body>
</html>
