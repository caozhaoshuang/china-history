<!DOCTYPE html>
<html>
<head>
    <meta charset="UTF-8">
  <meta name="viewport" content="width=device-width, initial-scale=1.0">
  <title>汉书-表-第十章-古今人表-原文</title>
<style>
    a {
      text-decoration: none;
    }
  </style>
</head>

<body>
<div>
<div>
<p><a id='home' href="../../index.html">首页</a></p><p id='list'>汉书-表<a href='../汉书.html#表'>：目录</a></p>
</div>
<div class='pn'><p class='pre'>上一节：<a href='第九章-百官公卿表下-原文.html'>第九章-百官公卿表下</a></p></div>
</div>

<h1>第十章-古今人表<span style='font-size:small'> 原文</span><span style='font-size:small;padding-left:5px'> <a href='第十章-古今人表-段译.html'>段译</a></span><span style='font-size:small;padding-left:5px'> <a href='第十章-古今人表-译文.html'>译文</a></span></h1>
<p>自书契之作，先民可得而闻者，经传所称，唐、虞以上，帝王有号谥。辅佐不可得而称矣，而诸子颇言之，虽不考虖孔氏，然犹著在篇籍，归乎显善昭恶，劝戒后人，故博采焉。孔子曰：“若圣与仁，则吾岂敢？”又曰：“何事于仁，必也圣乎！”“未知，焉得仁？”“生而知之者，上也；学而知之者，次也；困而学之，又其次也；困而不学，民斯为下矣。”又曰：“中人以上，可以语上也。”“唯上智与下愚不移。”传曰：譬如尧、舜，禹、稷、卨与之为善则行，鮌、讠雚兜欲与为恶则诛。可与为善，不可与为恶，是谓上智。桀、纣，龙逢、比干欲与之为善则诛，于莘、崇侯与之为恶则行。可与为恶，不可与为善，是谓下愚。齐桓公，管仲相之则霸，竖貂辅之则乱。可与为善，可与为恶，是谓中人。因兹以列九等之序，究极经传，继世相次，总备古今之略要云。表略</p>
<div class='pn'><p class='pre'>上一节：<a href='第九章-百官公卿表下-原文.html'>第九章-百官公卿表下</a></p></div></body>
</html>
