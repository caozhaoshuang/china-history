<!DOCTYPE html>
<html>
<head>
  <meta charset="UTF-8">
  <title>辽史-志-第十八章-卷十八-原文</title>
<style>
    a {
      text-decoration: none;
    }
  </style>
</head>
</p><p><body>
<div>
<div>
<p><a id='home' href="../../index.html">首页</a></p><p id='list'>辽史-志<a href='../辽史.html#志'>：目录</a></p>
</div>
<div class='pn'><p class='pre'>上一节：<a href='第十七章-卷十七-原文.html'>第十七章-卷十七</a></p><p class='next'>下一节：<a href='第十九章-卷十九-原文.html'>第十九章-卷十九</a></p></div>
</div>

<h1>第十八章-卷十八<span style='font-size:small'> 原文</span></h1>
<p>◎百官志四</p><p>○南面下</p><p>◇南面京官</p><p>辽有五京。上京为皇都，凡朝官、京官皆有之；余四京随宜设官，为制不一。大抵西京多边防官，南京、中京多财赋官。五京并置者，列陈之；特置者，分列于后。</p><p>三京宰相府职名总目：</p><p>左相</p><p>右相</p><p>左平章政事</p><p>右平章政事</p><p>东京宰相府。圣宗统和元年，诏三京左右相、左右平章事。</p><p>中京宰相府</p><p>南京宰相府</p><p>诸京内省客省职名总目：</p><p>某京某省使</p><p>某京某省副使。耶律蒲奴，开泰末为上京内客省副使。</p><p>上京内省司</p><p>东京内省司。《地理志》，东京大内不置宫嫔，唯以内省使、副、判官守之。</p><p>五京诸使职名总目：</p><p>某京某使。王棠，重熙中为上京盐铁使。</p><p>知某京某使事。张孝杰，清宁间知户部使事。</p><p>某京某副使。刘伸，重熙中为三司副使。</p><p>同知某京某使事。道宗大康三年见挞不也同知度支使事。</p><p>某京某判官。圣宗太平九年见户部使判官。</p><p>上京盐铁使司</p><p>东京户部使司</p><p>中京度支使司</p><p>南京三司使司</p><p>南京转运使司。亦曰燕京转运使司。</p><p>西京计司</p><p>五京留守司兼府尹职名总目：</p><p>某京留守行某府尹事。圣宗统和元年见上京留守、行临潢尹事吴王稍。</p><p>某京副留守。天祚天庆六年见东京副留守高清臣。</p><p>知某京留守事。萧惠，开泰二年知东京留守事。</p><p>某府少尹。圣宗太平四年见临潢少尹郑弘节。</p><p>同知某京留守事。太平八年见中京同知耶律野。</p><p>同签某京留守事。萧滴冽，太平六年同签南京留守事。</p><p>某京留守判官。室昉，天禄中为南京留守判官。</p><p>某京留守推官。圣宗开泰元年见中京留守推官李可举。</p><p>上京留守司</p><p>东京留守司</p><p>中京留守司。太宗大同元年命赵延寿为中京留守，治镇州。圣宗统和十二年命室昉为中京留守，治太定府。</p><p>南京留守司。太宗天显三年升东平郡为南京，治辽阳。十三年以幽州为南京，治析津。圣宗开泰元年改幽都府为析津府。</p><p>西京留守司</p><p>五京都总管府职名总目：</p><p>某京都总管、知某府事。</p><p>同知某府事。圣宗太平五年见同知中京事萧尧衮。</p><p>上京都总管府</p><p>东京都总管府</p><p>中京都总管府</p><p>南京都总管府</p><p>西京都总管府</p><p>五京都虞候司职名总目：</p><p>都虞候</p><p>上京都虞候司</p><p>东京都虞候司</p><p>南京都虞候司</p><p>西京都虞候司</p><p>中京都虞候司</p><p>五京警巡院职名总目：</p><p>某京警巡使</p><p>某京警巡副使</p><p>上京警巡院</p><p>东京警巡院</p><p>中京警巡院</p><p>南京警巡院</p><p>西京警巡院</p><p>五京处置使司职名总目：</p><p>某京处置使</p><p>上京处置司</p><p>东京处置司</p><p>中京处置司</p><p>西京处置司</p><p>南京处置司</p><p>五京学职名总目：道宗清宁五年，诏设学养士，颁经及传疏，置博士、助教各一员。</p><p>博士</p><p>助教。</p><p>上京学。上京别有国子监，见朝官。</p><p>东京学</p><p>中京学。中京别有国子监，与朝官同。</p><p>南京学。亦曰南京太学，太宗置。圣宗统和十三年，赐水硙庄一区。</p><p>西京学</p><p>已上五京官。</p><p>上京城隍使司。亦曰上京皇城使。</p><p>上京城隍使。韩德让，景宗时为上京城隍使。</p><p>东京渤海承奉官。圣宗开泰八年耶律八哥奏，渤海承奉班宜设官以统之，因置。</p><p>渤海承奉都知押班</p><p>辽阳大都督府。太宗会同二年置。</p><p>辽阳大都督。会同二年，都督曷鲁泊等关防辽阳东都。</p><p>东京安抚使司</p><p>东京安抚使</p><p>东京军巡院。《地理志》，东京有归化营军千余人，籍河朔亡命于此，置军巡院。</p><p>东京军巡使</p><p>中京文思院</p><p>中京文思使。马人望父牷为中京文思使。</p><p>中京路按问使司</p><p>中京路按问使。耶律和尚，重熙二十四年为中京路按问使。</p><p>中京巡逻使司</p><p>中京巡逻使。耶律古昱，开泰间为中京巡逻使。</p><p>中京大内都部署司</p><p>中京大内都部署。圣宗开泰元年见中京大内都部署。</p><p>中京大内副部署</p><p>南京宣徽院</p><p>南京宣徽使。道宗寿隆元年见宣徽使耶律特末。</p><p>知南京宣徽院使事</p><p>知南京宣徽院事</p><p>南京宣徽副使</p><p>同知南京宣徽院事</p><p>南京处置使司。圣宗开泰元年见秦王隆庆为燕京管内处置使。</p><p>燕京管内处置使</p><p>南京侍卫亲军马步军都指挥使司</p><p>南京侍卫亲军马步军都指挥使。萧讨古，乾亨初为南京侍卫亲军都指挥使。</p><p>南京马步副指挥使</p><p>南京侍卫亲军马军都指挥使司</p><p>南京马军都指挥使</p><p>南京马军副指挥使</p><p>南京侍卫亲军步军都指挥使司</p><p>南京步军都指挥使</p><p>南京步军副指挥使</p><p>南京栗园司</p><p>典南京栗园</p><p>云州宣谕招抚使司</p><p>云州管内宣谕招抚使二员。统和四年见韩毗哥、邢抱朴为云州管内宣谕招抚使。</p><p>南面大蕃府官</p><p>黄龙府</p><p>知黄龙府事。兴宗重熙十三年见知黄龙府事耶律瓯里斯。</p><p>同知黄龙府事</p><p>黄龙府判官</p><p>黄龙府侍卫亲军马步军都指挥使</p><p>黄龙府侍卫亲军都指挥使</p><p>黄龙府侍卫亲军副指挥使</p><p>黄龙府侍卫马军都指挥使</p><p>黄龙府侍卫步军都指挥使</p><p>黄龙府侍卫马军副指挥使</p><p>黄龙府侍卫步军副指挥使</p><p>黄龙府学</p><p>博士</p><p>助教</p><p>兴中府</p><p>知兴中府事。咸雍元年见知兴中府事杨绩。</p><p>同知兴中府事</p><p>兴中府判官</p><p>兴中府学</p><p>博士</p><p>助教</p><p>南面方州官</p><p>辽东西、燕，秦、汉、唐已置郡县，设官职矣。高丽、渤海因之。至辽，五京列峙、包括燕、代，悉为畿甸。二百余年，城郭相望，田野益辟。冠以节度，承以观察、防御、团练等使，分以刺史、县令，大略采用唐制。其间宗室、外戚、大臣之家，筑城赐额，谓之“头下州军”；唯节度使朝廷命之，后往往皆归王府。不能州者谓之军，不能县者谓之城，不能城者谓之堡。其设官则末详云。</p><p>节度使职名总目：</p><p>某州某军节度使</p><p>某州某军节度副使</p><p>同知节度使事。耶律玦，重熙中同知辽兴军节度使事。</p><p>行军司马</p><p>军事判官</p><p>掌书记。刘伸，重熙五年为彰武军节度使掌书记。</p><p>衙官</p><p>某马步军都指挥使司</p><p>都指挥使</p><p>副指挥使</p><p>某马军指挥使司</p><p>指挥使</p><p>副指挥使</p><p>某步军指挥使司</p><p>指挥使</p><p>副指挥使</p><p>上京道：</p><p>怀州奉陵军节度使司</p><p>庆州玄宁军节度使司</p><p>泰州德昌军节度使司</p><p>长春州韶阳军节度使司</p><p>仪坤州启圣军节度使司</p><p>龙化州兴国军节度使司</p><p>饶州匡义军节度使司</p><p>徽州宣德军节度使司</p><p>成州长庆军节度使司</p><p>懿州广顺军节度使司</p><p>渭州高阳军节度使司</p><p>镇州建安军节度使司</p><p>东京道：</p><p>开州镇国军节度使司</p><p>保州宣义军节度使司</p><p>辰州奉国军节度使司</p><p>兴州中兴军节度使司</p><p>海州南海军节度使司</p><p>渌州鸭渌军节度使司</p><p>显州奉先军节度使司</p><p>乾州广德军节度使司</p><p>贵德州宁远军节度使司</p><p>沈州昭德军节度使司</p><p>辽州始平军节度使司</p><p>通州安远军节度使司</p><p>双州保安军节度使司</p><p>同州镇安军节度使司</p><p>咸州安东军节度使司</p><p>信州彰圣军节度使司</p><p>宾州怀化军节度使司</p><p>懿州宁昌军节度使司</p><p>苏州安复军节度使司</p><p>复州怀德军节度使司</p><p>祥州瑞圣军节度使司</p><p>中京道：</p><p>成州兴府军节度使司</p><p>兴中府彰武军节度使司</p><p>宜州崇义军节度使司</p><p>锦州临海军节度使司</p><p>川州长宁军节度使司</p><p>建州保静军节度使司</p><p>来州归德军节度使司</p><p>南京道：</p><p>幽州卢龙军节度使司</p><p>平州辽兴军节度使司</p><p>西京道：</p><p>云中大同军节度使司</p><p>云内州开远军节度使司</p><p>奉圣州武定军节度使司</p><p>蔚州忠顺军节度使司</p><p>应州彰国军节度使司</p><p>朔州顺义军节度使</p><p>观察使职名总目：</p><p>某州军观察使</p><p>某州军观察副使</p><p>某州军观察判官。王鼎，清宁五年为易州观察判官。</p><p>州学</p><p>博士</p><p>助教。</p><p>中京道：</p><p>高州观察使司</p><p>武安州观察使司</p><p>利州观察使司</p><p>东京道：</p><p>益州观察使司</p><p>宁州观察使司</p><p>归州观察使司</p><p>宁江州混同军观察使司</p><p>上京道：</p><p>永州永昌军观察使司</p><p>静州观察使司</p><p>团练使司职名总目：</p><p>某州团练使</p><p>某州团练副使</p><p>某州团练判官</p><p>州学</p><p>博士</p><p>助教</p><p>东京道：</p><p>安州团练使</p><p>防御使司职名总目：</p><p>某州防御使</p><p>某州防御副使</p><p>某州防御判官</p><p>州学</p><p>博士</p><p>助教</p><p>东京道：</p><p>广州防御使司</p><p>镇海府防御使司</p><p>冀州防御使司</p><p>衍州安广防御使司</p><p>州刺史职名总目：</p><p>某州刺史。</p><p>某州同知州事。耶律独攧，重熙中同知金肃军事。</p><p>某州录事参军。世宗天禄五年，诏州录事参军委政事省差注。</p><p>州学</p><p>博士</p><p>助教</p><p>上京道五州：乌、降圣、维、防、招。</p><p>东京道三十七州：穆、贺、卢、铁、崇、耀、嫔、辽西、康、宗、海北、岩、集、祺、遂、韩、银、安远、威、清、雍、湖、渤、郢、铜、涑、率宾、定理、铁利、吉、麓、荆、胜、顺化、连、肃、乌。</p><p>中京道十三州：恩、惠、榆、泽、北安、潭、松山、安德、黔、严、隰、迁、润。</p><p>南京道八州：顺、檀、涿、易、蓟、景、滦、营。</p><p>西京道八州：弘、德、宁边、归化、可汗、儒、武、东胜。</p><p>县职名总目：</p><p>某县令</p><p>某县丞</p><p>某县主簿。世宗天禄五年，诏县主簿委政事省差注。</p><p>某县尉</p><p>县学。大公鼎为良乡县尹，建孔子庙。</p><p>博士</p><p>助教</p><p>五京诸州属县，见《地理志》。县有驿递、马牛、旗鼓、乡正、厅隶、仓司等役。有破产不能给者，良民患之。马人望设法，使民出钱免役，官自募人，仓司给使以公使充，人以为便。</p><p>南面分司官</p><p>平理庶狱，采摭民隐，汉、唐以来，贤主以为恤民之令典。官不常设，有诏，则选材望官为之。</p><p>分决诸道滞狱使。圣宗统和九年，命邢抱朴等五员，又命马守瑛等三员，分决诸道滞狱。</p><p>按察诸道刑狱使。开泰五年遣刘泾等分路按察刑狱。</p><p>采访使。太宗会同三年命于骨邻为采访使。</p><p>南面财赋官</p><p>辽国以畜牧、田渔为稼穑，财赋之官，初甚简易。自涅里教耕织，而后盐铁诸利日以滋殖，既得燕代，益富饶矣。</p><p>诸钱帛司职名总目：</p><p>某州钱帛都点检。大公鼎为长春州钱帛都提点。</p><p>长春路钱帛司。兴宗重熙二十二年置。</p><p>辽西路钱帛司</p><p>平州路钱帛司</p><p>转运司职名总目：</p><p>某转运使</p><p>某转运副使</p><p>同知某转运使</p><p>某转运判官</p><p>山西路都转运使司。杨皙，兴宗重熙二十年为山西转运使。</p><p>奉圣州转运使司。圣宗开泰三年置。</p><p>蔚州转运使司</p><p>应州转运使司</p><p>朔州转运使司</p><p>保州转运使司。已上并开泰三年置。</p><p>西山转运使。圣宗太平三年见西山转运使郎玄化。</p><p>南面军官</p><p>《传》曰：“虽楚有材，晋寔用之。”辽自太祖以来，攻掠五代、宋境，得其人，则就用之，东北二鄙，以农以工，有事则从军政。计之善者也。</p><p>点检司职名总目：</p><p>某都点检。穆宗应历十六年见殿前都点检耶律夷剌葛。</p><p>某副点检。圣宗太平六年见副点检耶律野。</p><p>同知某都点检。道宗清宁九年见同知点检司事耶律挞不也。</p><p>点检司</p><p>殿前都点检司</p><p>点检侍卫亲军马步司</p><p>诸指挥使司职名总目：</p><p>某军都指挥使。圣宗统和二年见侍卫亲军都指挥使韩倬。</p><p>某军副指挥使</p><p>某军都监</p><p>某军都指挥使司</p><p>某军副指挥使司</p><p>并同前。</p><p>侍卫亲军马步军都指挥使司</p><p>侍卫亲军马军都指挥使司</p><p>侍卫亲军步军都指挥使司</p><p>侍卫控鹤兵马都指挥使司</p><p>侍卫汉军兵马都指挥使司</p><p>四军兵马都指挥使司</p><p>归圣军兵马都指挥使司。圣宗统和五年，以宋降军置七指挥署，左右厢，凡四十二员。七年，隶总管府。</p><p>归圣军左厢兵马都指挥使司</p><p>归圣军右厢兵马都指挥使司</p><p>第一左厢兵马都指挥使司</p><p>第一右厢兵马都指挥使司</p><p>第二左厢兵马都指挥使司</p><p>第二右厢兵马都指挥使司</p><p>第三左厢兵马都指挥使司</p><p>第三右厢兵马都指挥使司</p><p>第四左厢兵马都指挥使司</p><p>第四右厢兵马都指挥使司</p><p>第五左厢兵马都指挥使司</p><p>第五右厢兵马都指挥使司</p><p>第六左厢兵马都指挥使司</p><p>第六右厢兵马都指挥使司</p><p>第七左厢兵马都指挥使司</p><p>第七右厢兵马都指挥使司</p><p>宣力军都指挥使司</p><p>四捷军都指挥使司</p><p>天圣军都指挥使司</p><p>汉军都指挥使司</p><p>诸军都团练使职名总目：</p><p>某军都团练使。赵思温，太祖神册二年为汉军都团练使。</p><p>某军都团练副使</p><p>某军团练判官</p><p>汉军都团练使司</p><p>诸军兵马都总管府职名总目：</p><p>某兵马都总管。圣宗太平四年见兵马都总管。</p><p>某兵马副总管</p><p>同知某兵马事</p><p>某兵马判官</p><p>兵马都总管府</p><p>归圣军兵马都总管府</p><p>南面边防官</p><p>三皇、五帝宽柔之化，泽及汉、唐。好生恶杀，习与性成。虽五代极乱，习于战斗者才几人耳。宋以文胜，然辽之边防犹重于南面，直以其地大民众故耳。卒之亲仁善邻，桴鼓不鸣几二百年。此辽之所以为美也欤。</p><p>易州飞狐招安使司。圣宗统和二十三年改安抚使司。</p><p>易州飞狐兵马司。道宗咸雍四年改易州安抚司。</p><p>易州飞狐招抚司</p><p>西南面招安使司。耶律合住，景宗保宁初为西南面招安使。</p><p>巡检使司。耶律合住，景宗保宁中为巡检使。</p><p>五州都总管府。耶律速撒，穆宗应历初为义、霸、祥、顺、圣五州都总管。</p><p>山后五州都管司。圣宗统和四年见蒲奴宁为山后五州都管。</p><p>五州制置使司。圣宗开泰九年见霸、建、宜、白川、锦五州制置使。</p><p>三州处置使司。韩德枢，太宗时为平、滦、营三州处置使。</p><p>霸州处置使。统和二十七年废。</p>
<div class='pn'><p class='pre'>上一节：<a href='第十七章-卷十七-原文.html'>第十七章-卷十七</a></p><p class='next'>下一节：<a href='第十九章-卷十九-原文.html'>第十九章-卷十九</a></p></div></body>
</html>
