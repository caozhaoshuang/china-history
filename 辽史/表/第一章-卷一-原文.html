<!DOCTYPE html>
<html>
<head>
    <meta charset="UTF-8">
  <meta name="viewport" content="width=device-width, initial-scale=1.0">
  <title>辽史-表-第一章-卷一-原文</title>
<style>
    a {
      text-decoration: none;
    }
  </style>
</head>
</p><p><body>
<div>
<div>
<p><a id='home' href="../../index.html">首页</a></p><p id='list'>辽史-表<a href='../辽史.html#表'>：目录</a></p>
</div>
<div class='pn'><p class='next'>下一节：<a href='第二章-卷二-原文.html'>第二章-卷二</a></p></div>
</div>

<h1>第一章-卷一<span style='font-size:small'> 原文</span></h1>
<p>◎世表
</p><p>天开于子，地辟于丑，人生于寅，天地人之初，一焉耳矣。天动也，有恒度；地静也，有恒形；人动静无方，居止靡常。天主流行，地主蓄泄，二气无往而弗达，亦惟人之所在而畀付焉。
</p><p>庖牜羲氏降，炎帝氏、黄帝氏子孙众多，王畿之封建有限，王政之布濩无穷，故君四方者，多二帝子孙，而自服土中者本同出也。考之宇文周之《书》，辽本炎帝之后，而耶律俨称辽为轩辕后。俨《志》晚而出，盍从周《书》。盖炎帝之裔曰葛乌菟者，世雄朔邮，后为冒顿可汗所袭，保鲜卑山以居，号鲜卑氏。既而慕容燕破之，析其部曰宇文，曰库莫奚，曰契丹。契丹之名，昉见于此。隋、唐之际，契丹之君号大贺氏。武后遣将击溃其众，大贺氏微，别部长过折代之。过折寻灭，迭刺部长涅里立迪辇组里为阻午可汗，更号遥辇氏。唐赐国姓，曰李怀秀。既而怀秀叛唐，更封楷落为王。而涅里之后曰耨里思者，左右怀秀。楷落至于屈戍几百年，国势复振。
</p><p>至耨里思之孙曰阿保机，功业勃兴，号世里氏，是为辽太祖。于是世里氏与大贺、遥替号“三耶律”。自时厥后，国日益大。起唐季，涉焉代、宋，二百余年。
</p><p>名随代迁，字传音转，此其言语文字之相通，可考而知者也。其所不可知者，有若奇首可汗、胡刺可汗、苏可汗、昭古可汗，皆辽之先，而世次不可考矣。摭其可知者。作《辽世表》。
</p><p>(表略)</p>
<div class='pn'><p class='next'>下一节：<a href='第二章-卷二-原文.html'>第二章-卷二</a></p></div></body>
</html>
