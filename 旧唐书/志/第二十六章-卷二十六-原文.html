<!DOCTYPE html>
<html>
<head>
  <meta charset="UTF-8">
  <title>旧唐书-志-第二十六章-卷二十六-原文</title>
<style>
    a {
      text-decoration: none;
    }
  </style>
</head>
</p><p><body>
<div>
<div>
<p><a id='home' href="../../index.html">首页</a></p><p id='list'>旧唐书-志<a href='../旧唐书.html#志'>：目录</a></p>
</div>
<div class='pn'><p class='pre'>上一节：<a href='第二十五章-卷二十五-原文.html'>第二十五章-卷二十五</a></p><p class='next'>下一节：<a href='第二十七章-卷二十七-原文.html'>第二十七章-卷二十七</a></p></div>
</div>

<h1>第二十六章-卷二十六<span style='font-size:small'> 原文</span></h1>
<p>经籍上</p><p>夫龟文成象，肇八卦于庖牺；鸟迹分形，创六书于苍颉。圣作明述，同源异流。《坟》、《典》起之于前，《诗》、《书》继之于后。先王陈迹，后王准绳。《易》曰：“观乎人文以化成天下。”《礼》曰：“君子如欲化民成俗，其必由学乎！”学者非他，方策之谓也。琢玉成器，观古知今，历代哲王，莫不崇尚。自仲尼没而微言绝，七十子丧而大义乖。嬴氏坑焚，以愚黔首；汉兴学校，复创石渠。雄、向校雠于前，马、郑讨论于后，两京载籍，由是粲然。及汉末还都，焚溺过半。爰自魏、晋，迄于周、隋，而好事之君，慕古之士，亦未尝不以图籍为意也。然河北江南，未能混一；偏方购辑，卷帙未弘。而荀勖、李充、王俭、任昉、祖恆，皆达学多闻，历世整比，群分类聚，递相祖述。或为七录，或为四部，言其部类，多有所遗。及隋氏建邦，寰区一统，炀皇好学，喜聚逸书，而隋世简编，最为博洽。及大业之季，丧失者多。贞观中，令狐德棻、魏徵相次为秘书监，上言以籍亡逸，请行购募，并奏引学士校定。群书大备。</p><p>开元三年，左散骑常侍褚无量、马怀素侍宴，言及经籍。玄宗曰：“内库皆是太宗、高宗先代旧书，常令宫人主掌，所有残缺，未遑补缉，篇卷错乱，难于检阅。卿试为朕整比之。”至七年，诏公卿士庶之家，所有异书，官借缮写。及四部书成，上令百官入乾元殿东廊观之，无不骇其广。九年十一月，殷践猷、王惬、韦述、余钦、毋煚、刘彦真、王湾、刘仲等重修成《群书四部录》二百卷，右散骑常侍元行冲奏上之。自后毋煚又略为四十卷，名为《古今书录》，大凡五万一千八百五十二卷。禄山之乱，两都覆没，乾元旧籍，亡散殆尽。肃宗、代宗崇重儒术，屡诏购募。文宗时，郑覃侍讲禁中，以经籍道丧，屡以为言。诏令秘阁搜访遗文，日令添写。开成初，四部书至五万六千四百七十六卷。及广明初，黄巢干纪，再陷两京，宫庙寺署，焚荡殆尽，曩时遗籍，尺简无存。及行在朝诸儒购辑，所传无几。昭宗即位，志弘文雅。秘书省奏曰：“当省元掌四部御书十二库，共七万余卷。广明之乱，一时散失。后来省司购募，尚及二万余卷。及先朝再幸山南，尚存一万八千卷。窃知京城制置使孙惟晟收在本军，其御书秘阁见充教坊及诸军人占住。伏以典籍国之大经，秘府校雠之地，其书籍并望付当省校其残缺，渐令补辑。乐人乞移他所。”并从之。及迁都洛阳，又丧其半。平时载籍，世莫得闻。今录开元盛时四部诸书，以表艺文之盛。</p><p>四部者，甲、乙、丙、丁之次也。</p><p>甲部为经，其类十二：一日《易》，以纪阴阳变化。二曰《书》，以纪帝王遗范。三曰《诗》，以纪兴衰诵叹。四曰《礼》，以纪文物体制。五曰《乐》，以纪声容律度。六曰《春秋》，以纪行事褒贬。七曰《孝经》，以纪天经地义。八曰《论语》，以纪先圣微言。九曰图纬，以纪六经谶候。十曰经解，以纪六经谶候。十一曰诂训，以纪六经谶候。十二曰小学，以纪字体声韵。</p><p>乙部为史，其类十有三：一曰正史，以纪纪传表志。二曰古史，以纪编年系事。三曰杂史，以纪异体杂纪。四曰霸史，以纪伪朝国史。五曰起居注，以纪人君言动。六曰旧事，以纪朝廷政令。七曰职官，以纪班序品秩。八曰仪注，以纪吉凶行事。九曰刑法，以纪律令格式。十曰杂传，以纪先圣人物。十一曰地理，以纪山川郡国。十二曰谱系，以纪世族继序。十三曰略录，以纪史策条目。</p><p>丙部为子，其类一十有四：一曰儒家，以纪仁义教化。二曰道家，以纪清净无为。三曰法家，以纪刑法典制。四曰名家，以纪循名责实。五曰墨家，以纪强本节用。六曰纵横家，以纪辩说诡诈。七曰杂家，以纪兼叙众说。八曰农家，以纪播植种艺。九曰小说家，以纪刍辞舆诵。十曰兵法，以纪权谋制度。十一曰天文，以纪星辰象纬。十二曰历数，以纪推步气朔。十三曰五行，以纪卜筮占候。十四曰医方，以纪药饵针灸。</p><p>丁部为集，其类有三：一曰楚词，以纪骚人怨刺。二曰别集，以纪词赋杂论。三曰总集，以纪文章事类。</p><p></p><p>煚等撰集，依班固《艺文志》体例，诸书随部皆有小序，发明其旨。近史官撰《隋书经籍志》，其例亦然。窃以纪录简编异题，卷部相沿，序述无出前修。今之杀青，亦所不取，但纪部帙而已。而煚等所序四部都录以明新修之旨，今略载之：</p><p>窃以经坟浩广，史图纷博，寻览者莫之能遍，司总者常苦其多，何暇重屋复床，更繁其说？若先王有阙典，上圣有遗事，邦政所急，儒训是先，宜垂教以作程，当阐规而开典，则不遑启处，何获宴宁。曩之所修，诚惟此义，然礼有未惬，追怨良深。于时秘书省经书，实多亡阙，诸司坟籍，不暇讨论。此则事有未周，一也。其后周览人间，颇睹阙文，新集记贞观之前，永徽已来不取；近书采长安之上，神龙已来未录。此则理有未弘，二也。书阅不遍，事复未周，或不详名代，或未知部伍。此则体有未通，三也。书多阙目，空张第数，既无篇题，实乖标榜。此则例有所亏，四也。所用书序，咸取魏文贞；所分书类，皆据《隋经籍志》。理有未允，体有不通。此则事实未安，五也。昔马谈作《史记》，班彪作《汉书》，皆两叶而仅成；刘歆作《七略》，王俭作《七志》，逾二纪而方就。孰有四万卷目，二千部书，名目首尾，三年便令终竟，欲求精悉，不其难乎？所以常有遗恨，窃思追雪。乃与类同契，积思潜心，审正旧疑，详开新制。永徽新集，神龙近书，则释而附也。未详名氏，不知部伍，则论而补也。空张之目，则检获便增。未允之序，则详宜别作。纰缪咸正，混杂必刊。改旧传之失者三百余条，加新书之目者六千余卷。凡经录十二家，五百七十五部，六千二百四十一卷。史录十三家，八百四十部，一万七千九百四十六卷。子录十七家，七百五十三部，一万五千六百三十七卷。集录三家，八百九十二部，一万二千二十八卷。凡四部之录四十五家，都管三千六十部，五万一千八百五十二卷，成《书录》四十卷。其外有释氏经律论疏，道家经戒符箓，凡二千五百余部，九千五百余卷。亦具翻译名氏，序述指归，又勒成目录十卷，名曰《开元内外经录》。若夫先王秘传，列代奥文，自古之粹籍录符，绝域之神经怪牒，尽载于此二书矣。</p><p>夫经籍者，开物成务，垂教作程，圣哲之能事，帝王之达典。而去圣已久，开凿遂多，苟不剖判条源，甄明科部，则先贤遗事，有卒代而不闻，大国经书，遂终年而空泯。使学者孤舟泳海，弱羽凭天，衔石填溟，倚杖追日，莫闻名目，岂详家代？不亦劳乎！不亦弊乎！将使书千帙于掌眸，披万函于年祀，览录而知旨，观目而悉词，经坟之精术尽探，贤哲之睿思咸识，不见古人之面，而见古人之心，以传后来，不其愈已！</p><p>其序如此。</p><p>煚等《四部目》及《释道目》，并有小序及注撰人姓氏，卷轴繁多，今并略之，但纪篇部，以表我朝文物之大。其《释道录目》附本书，今亦不取，据开元以籍为之志。天宝已后，名公各著文章，儒者多有撰述，或记礼法之沿革，或裁国史之繁略，皆张部类，其徒实繁。臣以后出之书，在开元四部之外，不欲杂其本部，今据所闻，附撰人等传。其诸公文集，亦见本传，此并不录。四部区分，详之于下。</p><p>甲部经录，十二家，五百七十五部，六千二百四十一卷。</p><p>《易》类一《书》类二《诗》类三《礼》类四《乐》类五《春秋》类六《孝经》类七《论语》类八谶纬类九经解类十诂训类十一小学类十二</p><p>《归藏》十三卷殷易，司马膺注。</p><p>《周易》二卷卜商传。</p><p>又十卷孟喜章句。</p><p>又十卷京房章句。</p><p>又四卷费直章句。</p><p>又十卷马融章句。</p><p>又九卷郑玄注。</p><p>又十卷荀爽章句。</p><p>又五卷刘表注。</p><p>又十卷王肃注。</p><p>又十卷董遇注。</p><p>又十卷宋衷注。</p><p>又七卷王弼注。</p><p>又九卷虞翻注。</p><p>又十三卷陆绩注。</p><p>又十卷荀氏九家集解。</p><p>又十卷马、郑、二王集解。</p><p>又十卷姚信注。</p><p>又十卷王弼、韩康伯注。</p><p>又十卷二王集注。</p><p>又十卷荀晖注。</p><p>又十卷蜀才注。</p><p>又十卷张璠集解。</p><p>又十卷王暠注。</p><p>又十卷干宝注。</p><p>又十卷黄颖注。</p><p>又十卷崔浩注。</p><p>又十三卷崔觐注。</p><p>又十卷何胤注。</p><p>又十卷卢氏注。</p><p>又十四卷傅氏注。</p><p>又十卷王玄度注。</p><p>又十卷王又玄注。</p><p>又十卷任希古注。</p><p>又十卷王凯冲注。</p><p>《周易发挥》五卷王勃撰。</p><p>《周易系辞》二卷谢万注。</p><p>又二卷桓玄注。</p><p>又二卷荀谚注。</p><p>又二卷宋褰注。</p><p>《周易义疏》二十卷宋明帝注。</p><p>《宋群臣讲易疏》二十卷张该等注。</p><p>《周易大义》二十卷梁武帝撰。</p><p>《周易讲疏》三十五卷梁武帝撰。</p><p>《周易发题义》一卷</p><p>《周易几义》一卷萧伟撰。</p><p>《周易大义疑问》二十卷梁武帝撰。</p><p>《周易义疏》十四卷萧子政撰。</p><p>《周易讲疏》三十卷张讥注。</p><p>又十三卷何妥撰。。</p><p>又十六卷褚仲都撰。</p><p>《周易正义》十四卷孔颖挞撰。</p><p>《周易新论》十卷阴弘道撰。</p><p>《周易文句义疏》二十四卷陆德明撰。</p><p>《周易文外大义》二卷陆德明撰。</p><p>《周易新注本义》十四卷薛仁贵撰。</p><p>《周易开题论序疏》十卷。</p><p>《周易文句义疏》二十卷已上并梁蕃撰。</p><p>《周易大衍论》三卷玄宗撰。</p><p>《周易论》四卷钟会撰。</p><p>《周易大衍论》一卷王弼撰。</p><p>《周易论》一卷应吉甫撰。</p><p>《周易统略论》三卷邹湛撰。</p><p>《周易略论》一卷张璠撰。</p><p>《周易论》二卷暨长成难，暨仲容答。</p><p>《易论》一卷宋处宗撰。</p><p>《通易象论》一卷宣聘撰。</p><p>又一卷栾永初撰。</p><p>《周易系辞义疏》二卷刘瓛撰。</p><p>《周易乾坤义疏》一卷刘瓛撰。</p><p>《周易略谱》一卷沈熊撰。</p><p>《周易爻义》一卷干宝撰。</p><p>《周易卦序论》一卷杨乂撰。</p><p>《周易谱》一卷袁宏撰。</p><p>《周易论》四卷范氏撰。</p><p>《周易杂音》三卷</p><p>《周易释序义》三卷梁蕃撰。</p><p>右《易》七十八部，凡六百七十三卷</p><p>《古文尚书》十三卷孔安国传。</p><p>又十卷孔安国传，范宁注。</p><p>又十卷李颙集注。</p><p>又十卷姜道盛集注。</p><p>又十卷马融注。</p><p>又九卷郑玄注。</p><p>又十卷王肃注。</p><p>又十三卷谢沈注。</p><p>《尚书暢训》三卷伏胜注。</p><p>《尚书洪范五行传》十一卷刘向撰。</p><p>《尚书答问》三卷王肃注。</p><p>《尚书释驳》五卷王肃撰。</p><p>《尚书释问》四卷郑玄注。王粲问，田琼、韩益正。</p><p>《尚书义注》三卷吕文优撰。</p><p>《尚书释义》四卷伊说撰。</p><p>《尚书要略》二卷李颙撰。</p><p>《尚书新释》二卷李颙撰。</p><p>《尚书百问》一卷顾欢撰。</p><p>《尚书义疏》十卷巢猗撰。</p><p>《尚书百释》三卷巢猗撰。</p><p>《尚书义疏》十卷费甝撰。</p><p>《古文尚书大义》二十卷任孝恭撰。</p><p>《尚书义疏》三十卷蔡大宝撰。</p><p>《尚书文外义》三十卷顾彪撰。</p><p>《尚书义疏》二十卷刘焯撰。</p><p>《尚书述义》二十卷刘炫撰。</p><p>《尚书正义》二十卷孔颖达撰。</p><p>《古文尚书音义》五卷顾彪撰。</p><p>《尚书音义》四卷王俭撰。</p><p>右《尚书》二十九部，凡二百七十二卷。</p><p>《韩诗》二十卷卜商序，韩婴撰。</p><p>《韩诗外传》十卷韩婴撰。</p><p>《毛诗》十卷毛苌撰。</p><p>《毛诗诂训》二十卷郑玄笺。</p><p>《毛诗》二十卷王肃注。</p><p>《叶诗》二十卷叶遵注。</p><p>《集注毛诗》二十四卷崔灵恩集注。</p><p>《韩诗翼要》十卷卜商撰。</p><p>《毛诗谱》二卷郑玄撰。</p><p>《毛诗集序》二卷卜商撰。</p><p>《毛诗义注》五卷</p><p>《毛诗杂义驳》八卷王肃撰。</p><p>《毛诗问难》二卷王肃撰。</p><p>《毛诗驳》五卷王伯舆撰。</p><p>《毛诗义问》十卷刘桢撰。</p><p>《毛诗杂答问》五卷</p><p>《毛诗杂义难》十卷</p><p>《毛诗异同评》十卷孙毓撰。</p><p>《毛诗释义》十卷谢沈撰。</p><p>《毛诗辩》三卷杨乂撰。</p><p>《毛诗序义》一卷刘氏撰。</p><p>《毛诗表隐》二卷</p><p>《毛诗义疏》五卷张氏撰。</p><p>《毛诗谊府》三卷元延明撰。</p><p>《毛诗草木鸟兽鱼虫疏》二卷陆玑撰。</p><p>《毛诗述义》三十卷刘炫撰。</p><p>《毛诗正义》四十卷孔颖达撰。</p><p>《毛诗音义》二卷鲁世达撰。</p><p>《毛诗诸家音》十五卷郑玄等注。</p><p>《难孙氏诗评》四卷陈统撰。</p><p>右《诗》三十部，凡三百十三卷。</p><p>《周官》十二卷马融传。</p><p>《周官礼》十三卷郑玄注。</p><p>又十卷伊说撰。</p><p>又十二卷王肃注。</p><p>又十二卷干宝注。</p><p>《周官论评》十二卷陈邵驳，傅玄评。</p><p>《周官宁朔新书》八卷司马伷序，王懋约注。</p><p>《周官驳难》五卷孙略问，干宝答。</p><p>《周礼义疏》四十卷沈重撰。</p><p>《周礼疏》五十卷贾公彦撰。</p><p>《周礼义决》三卷王玄度撰。</p><p>《周官音》三卷郑玄撰。</p><p>《仪礼》十七卷郑玄注。</p><p>又十七卷王肃注。</p><p>《仪礼音》二卷</p><p>《丧服纪》一卷马融注。</p><p>又一卷郑玄注。</p><p>又一卷袁准注。</p><p>又一卷</p><p>又一卷陈铨注。</p><p>又二卷蔡超宗注。</p><p>又二卷田僧绍注。</p><p>《丧服变除》一卷戴德撰。</p><p>《丧服要纪》一卷王肃注。</p><p>《丧服要集议》三卷杜预撰。</p><p>《丧服要纪》五卷贺循撰，谢微注。</p><p>《仪礼疏》五十卷贾公彦撰。</p><p>《丧服变除》一卷郑玄撰。</p><p>《丧服要纪》十卷贺循撰，庾蔚之注。</p><p>《丧服古今集记》三卷王俭撰。</p><p>《丧服五代行要记》十卷王逡之志。</p><p>《丧服经传义疏》四卷沈文阿撰。</p><p>《丧服发题》二卷沈文阿撰。</p><p>《丧服文句义》十卷皇侃撰。</p><p>《丧服天子诸侯图》二卷谢慈撰。</p><p>《丧服图》一卷崔游撰。</p><p>《丧服谱》一卷蔡谟撰。</p><p>《丧服谱》一卷贺循撰。</p><p>《丧服要难》一卷赵成问，仇祈答。</p><p>《大戴礼记》十三卷戴德撰。</p><p>《小戴礼记》二十卷戴圣撰，郑玄注。</p><p>《礼记》二十卷卢植注。</p><p>又三十卷王肃注。</p><p>又三十卷孙炎注。</p><p>又十二卷叶遵注。</p><p>《礼记宁朔新书》二十卷司马伷序，王懋约注。</p><p>《次礼记》二十卷魏徵撰。</p><p>《月令章句》十二卷戴颙撰。</p><p>《礼记中庸传》二卷戴颙撰。</p><p>《礼记义记》四卷郑小同撰。</p><p>《礼记要钞》六卷缑氏撰。</p><p>《礼记音》二卷郑玄注，曹耽解。</p><p>又二卷谢慈撰。</p><p>又二卷李轨撰。</p><p>又二卷尹毅撰。</p><p>又三卷徐邈撰。</p><p>又二卷徐爰撰。</p><p>《礼记隐》二十六卷</p><p>《礼记略解》十卷庾蔚之撰。</p><p>《礼记讲疏》一百卷皇侃撰。</p><p>《礼记义疏》五十卷皇侃撰。</p><p>《礼记义疏》四十卷沈重撰。</p><p>《礼记义疏》四十卷熊安生撰。</p><p>《礼记义证》十卷刘芳撰。</p><p>《礼记类聚》十卷</p><p>《礼记正义》七十卷孔颖达撰。</p><p>《礼记疏》八十卷贾公彦撰。</p><p>《礼论》三百七卷何承天撰。</p><p>《礼义》二十卷戴圣等撰。</p><p>《三礼目录》一卷郑玄注。</p><p>《问礼俗》十卷董勋撰。</p><p>《礼记评》十卷刘隽撰。</p><p>《礼仪问答》十卷王俭撰。</p><p>《杂礼义》十一卷吴商等撰。</p><p>《礼义杂记故事》十一卷</p><p>《礼问》九卷范宁撰。</p><p>《礼论答问》九卷范宁撰。</p><p>《礼论问答》九卷徐广撰。</p><p>《杂礼仪问答》四卷戚寿撰。</p><p>《礼论降议》三卷颜延之撰。</p><p>《礼论条牒》十卷任预撰。</p><p>《礼论帖》三卷任预撰。</p><p>《礼论抄》六十六卷任预撰。</p><p>《礼论抄》二十卷庾蔚之撰。</p><p>《礼仪答问》十卷王俭撰。</p><p>《礼杂抄略》二卷荀万秋撰。</p><p>《礼议》一卷傅伯祚撰。</p><p>《礼统郊祀》六卷</p><p>《礼论要抄》十三卷</p><p>《礼记区分》十卷</p><p>《礼论抄略》十三卷</p><p>《礼大义》十卷梁武帝撰。</p><p>《礼疑义》五十卷周舍撰。</p><p>《礼记义》十卷何佟之撰。</p><p>《礼答问》十卷何佟之撰。</p><p>《三礼义宗》三十卷崔灵恩撰。</p><p>《礼论要抄》一百卷贺瑒撰。</p><p>《礼统》十三卷贺述撰。</p><p>《三礼宗略》二十卷元延明撰。</p><p>《三礼图》十二卷夏侯伏朗撰。</p><p>《江都集礼》一百二十卷潘徽等撰。</p><p>《大唐新礼》一百卷房玄龄等撰。</p><p>《紫宸礼要》十卷大圣天后撰。</p><p>右《礼》一百四部，《周礼》十三家，《仪礼》、《丧服》二十八家，礼论答问三十五家，凡一千九百四十五卷。</p><p>《乐书》九卷信都芳注。</p><p>《管弦记》十二卷留进录，凌秀注。</p><p>《钟磬志》二卷公孙崇撰。</p><p>《乐社大义》十卷梁武帝撰。</p><p>《乐论》三卷梁武帝撰。</p><p>《钟律》五卷沈重撰。</p><p>《古今乐录》十三卷释智匠撰。</p><p>《乐府声调》六卷郑译撰。</p><p>《乐谱集解》二十卷萧吉撰。</p><p>《乐志》十卷苏夔撰。</p><p>《乐经》三十卷季玄楚撰。</p><p>《乐书要录》十卷大圣天后撰。</p><p>《乐略》四卷元殷撰。</p><p>《声律指归》一卷元殷撰。</p><p>《乐元起》二卷桓谭撰。</p><p>《琴操》二卷桓谭撰。</p><p>《琴操》三卷孔衍撰。</p><p>《琴谱》四卷刘氏、周氏等撰。</p><p>《琴谱》二十一卷陈怀撰。</p><p>《琴叙谱》九卷赵耶律撰。</p><p>《琴集历头拍簿》一卷</p><p>《外国伎曲》三卷</p><p>《论乐事》二卷</p><p>《外国伎曲名》一卷</p><p>《历代曲名》一卷</p><p>《推七音》一卷</p><p>《十二律谱义》一卷</p><p>《鼓吹乐章》一卷</p><p>《古今乐记》八卷李守真撰。</p><p>右《乐》二十九部，凡一百九十五卷。</p><p>《春秋三家经诂训》十二卷贾逵撰。</p><p>《春秋经》十一卷士燮撰。</p><p>《春秋传》十卷王朗注。</p><p>《春秋左氏长经章句》三十卷贾逵撰。</p><p>《春秋左氏传解诂》三十卷贾逵撰。</p><p>《春秋左氏传解谊》三十卷服虔注。</p><p>《春秋左氏经传章句》三十卷董遇注。</p><p>《春秋左氏传》三十卷王肃注。</p><p>《春秋左氏传》三十卷杜预注。</p><p>《春秋左氏传义注》三十卷孙毓注。</p><p>《春秋左氏传音》三卷高贵乡公撰。</p><p>《春秋左氏音》四卷曹耽、荀讷撰。</p><p>《春秋左氏音隐》一卷服虔撰。</p><p>《春秋左氏传音》三卷杜预注。</p><p>又三卷李弘范撰。</p><p>又三卷孙邈撰。</p><p>又三卷王元规撰。</p><p>又十二卷</p><p>《春秋左氏传条例》二十卷刘歆撰。</p><p>《春秋左氏传条例章句》九卷郑众撰。</p><p>《春秋左氏传例》七卷</p><p>又十五卷杜预撰。</p><p>《春秋左氏条例》十卷刘实撰。</p><p>《春秋左氏经例》十卷方范撰。</p><p>《春秋左氏膏肓》十卷何休撰，郑玄箴。</p><p>《春秋成长说》七卷服虔撰。</p><p>《春秋左氏膏肓释疴》五卷服虔撰。</p><p>《春秋达长义》一卷王玢撰。</p><p>《春秋左氏传说要》十卷糜信撰。</p><p>《春秋塞难》三卷服虔撰。</p><p>《春秋左氏传贾服异同略》五卷孙毓撰。</p><p>《春秋左氏传例苑》十八卷梁简文帝撰。</p><p>《春秋义函传》十六卷干宝撰。</p><p>《春秋左氏释滞》十卷殷兴撰。</p><p>《春秋序论》一卷干宝撰。</p><p>《春秋左氏区分》十二卷何始贞撰。</p><p>《春秋左氏义略》三十卷张冲撰。</p><p>《春秋左氏抄》十卷</p><p>《左氏杜预评》三卷</p><p>《春秋图》七卷严彭祖撰。</p><p>《春秋辞苑》五卷</p><p>《春秋经传诡例疑隐》一卷吴略撰。</p><p>《春秋杂义》五卷</p><p>《春秋土地名》三卷</p><p>《春秋旨通》十卷王延之撰。</p><p>《春秋大夫谱》十一卷顾启期撰。</p><p>《春秋丛林》十二卷李谧撰。</p><p>《春秋立义》十卷崔灵恩撰。</p><p>《春秋申先儒传例》十卷崔灵恩撰。</p><p>《春秋经解》六卷沈宏撰。</p><p>《春秋文苑》六卷沈宏撰。</p><p>《春秋嘉语》六卷沈宏撰。</p><p>《春秋义略》二十七卷沈文阿撰。</p><p>《春秋攻昧》十二卷刘炫撰。</p><p>《春秋规过》三卷刘炫撰。</p><p>《春秋述议》三十七卷刘炫撰。</p><p>《春秋正义》三十七卷孔颖达撰。</p><p>《春秋公羊传》五卷公羊高传，严彭祖述。</p><p>《春秋公羊经传》十三卷何休注。</p><p>《春秋公羊经传集解》十四卷孔氏注。</p><p>《春秋公羊》十二卷王愆期撰。</p><p>《春秋公羊传记》十二卷高袭注。</p><p>《何氏春秋汉议》十一卷何休撰，郑玄驳，糜信注。</p><p>《何氏春秋汉记》十一卷服虔撰。</p><p>《春秋公羊条传》一卷何休注。</p><p>《春秋公羊墨守》二卷何休撰，郑玄发。</p><p>《春秋公羊答问》五卷荀爽问，徐钦答。</p><p>《春秋公羊音》二卷王俭撰。</p><p>《春秋公羊违义》三卷刘实撰，刘晏注。</p><p>《春秋公羊论》二卷庾翼难，王愆期答。</p><p>《春秋谷梁传》十三卷段氏注。</p><p>《春秋谷梁章句》十五卷谷梁俶解，尹更始注。</p><p>《春秋谷梁传》十二卷唐固注。</p><p>又十二卷糜信注。</p><p>又十一卷张靖集解。</p><p>《春秋公羊违义》三卷刘晏注。</p><p>《春秋谷梁经传》十六卷程阐集注。</p><p>《春秋谷梁传》十三卷孔衍训注。</p><p>又十二卷范宁集注。</p><p>又十三卷徐乾注。</p><p>《春秋谷梁》十二卷徐邈注。</p><p>《春秋谷梁经集解》十卷沈仲义注。</p><p>《春秋谷梁废疾》三卷何休作，郑玄释，张靖箴。</p><p>《谷梁传义》三卷萧邕注。</p><p>《春秋谷梁传义》十二卷徐邈注。</p><p>《春秋谷梁音》一卷徐邈撰。</p><p>《春秋谷梁传疏》十三卷杨士勋撰。</p><p>《春秋公羊谷梁左氏集解》十一卷刘兆撰。</p><p>《春秋三传论》十卷韩益撰。</p><p>《春秋三传经解》十一卷胡讷集撰。</p><p>《春秋三传评》十卷胡讷撰。</p><p>《春秋公羊谷梁二传评》三卷江熙撰。</p><p>《春秋繁露》十七卷董仲舒撰。</p><p>《春秋辩证明经论》六卷</p><p>《春秋二传异同》十一卷李铉撰。</p><p>《春秋合三传通论》十卷潘叔度注。</p><p>《春秋成集》十卷潘叔度注。</p><p>《春秋外传国语》二十卷左丘明撰。</p><p>《春秋外传国语章句》二十二卷王肃注。</p><p>《春秋外传国语》二十一卷虞翻撰。</p><p>又二十一卷韦昭注。</p><p>又二十一卷</p><p>又二十一卷唐固注。</p><p>右《春秋》一百二部，一千一百八十四卷。</p><p>《古文孝经》一卷孔子说，曾参受，孔安国传。</p><p>《孝经》一卷王肃注。</p><p>又一卷郑玄注。</p><p>《古文孝经》一卷刘邵注。</p><p>《孝经》一卷韦昭注。</p><p>又一卷孙熙注。</p><p>又一卷苏林注。</p><p>《孝经默注》二卷徐整撰。</p><p>又一卷谢万注。</p><p>又一卷虞盘佐注。</p><p>又一卷孔光注。</p><p>又一卷殷仲文注。</p><p>又一卷殷叔道注。</p><p>又一卷魏克己注。</p><p>又一卷玄宗注。</p><p>《讲孝经义》四卷车胤等注。</p><p>《讲孝经集解》一卷荀勖撰。</p><p>《孝经义疏》三卷皇侃撰。</p><p>《大明中皇太子讲孝经义疏》一卷何约之执经。</p><p>《孝经疏》十八卷梁武帝撰。</p><p>《孝经发题》四卷太史叔明撰。</p><p>《孝经述义》五卷刘炫撰。</p><p>《孝经疏》五卷贾公彦撰。</p><p>《越王孝经新义》十卷任希古撰。</p><p>《孝经应瑞图》一卷</p><p>《演孝经》十二卷张士儒撰。</p><p>《孝经疏》三卷元行冲撰。</p><p>《论语》十卷何晏集解。</p><p>又十卷郑玄注，虞喜赞。</p><p>又十卷王肃注。</p><p>又十卷郑玄注。</p><p>又十卷宋明帝补卫瓘注。</p><p>又十卷李充注。</p><p>又十卷孙绰集解。</p><p>又十卷梁翙注。</p><p>《论语集义》十卷盈氏撰。</p><p>《论语》九卷孟厘注。</p><p>《论语》十卷袁乔注。</p><p>又十卷尹毅注。</p><p>又十卷江熙集解。</p><p>又十卷孙氏注。</p><p>《次论语》五卷王勃撰。</p><p>《论语音》二卷徐邈撰。</p><p>《古论语义注谱》一卷徐氏撰。</p><p>《论语释义》十卷郑玄注。</p><p>《论语义注》十卷暢惠明撰。</p><p>《论语义注隐》三卷</p><p>《论语篇目弟子》一卷郑玄注。</p><p>《论语释疑》二卷王弼撰。</p><p>《论语释》十卷栾肇撰。</p><p>《论语驳》二卷栾肇撰。</p><p>《论语大义解》十卷崔豹撰。</p><p>《论语旨序》二卷缪播撰。</p><p>《语体略》二卷郭象撰。</p><p>《论语杂义》十三卷</p><p>《论语剔义》十卷</p><p>《论语疏》十卷皇侃撰。</p><p>《论语述义》二十卷戴诜撰。</p><p>《论语章句》二十卷刘炫撰。</p><p>《论语疏》十五卷贾公彦撰。</p><p>《论语讲疏》十卷褚仲都撰。</p><p>《孔子家语》十卷王肃注。</p><p>《孔丛子》七卷孔鲋撰。</p><p>右六十三部，《孝经》二十七家，《论语》三十六家，凡三百八十七卷。</p><p>《易纬》九卷宋均注。</p><p>《书纬》三卷郑玄注。</p><p>《诗纬》三卷郑玄注。</p><p>又十卷宋均注。</p><p>《礼纬》三卷宋均注。</p><p>《乐纬》三卷宋均注。</p><p>《春秋纬》三十八卷宋均注。</p><p>《论语纬》十卷宋均注。</p><p>《孝经纬》五卷宋均注。</p><p>《白虎通》六卷汉章帝撰。</p><p>《五经杂义》七卷刘向撰。</p><p>《五经通义》九卷刘向撰。</p><p>《五经要义》五卷刘向撰。</p><p>《五经异义》十卷许慎撰，郑玄驳。</p><p>《六艺论》一卷郑玄注。</p><p>《郑志》九卷</p><p>《郑记》六卷</p><p>《圣证论》十一卷</p><p>《五经然否论》五卷谯周撰。</p><p>《五经钩沉》十卷杨方撰。</p><p>《五经咨疑》八卷杨思撰。</p><p>《孔子正言》二十卷梁武帝撰。</p><p>《长春义记》一百卷梁简文撰。</p><p>《经典大义》十卷沈文阿撰。</p><p>《五经宗略》四十卷元延明撰。</p><p>《七经义纲略论》三十卷樊文深撰。</p><p>《质疑》五卷樊文深撰。</p><p>《游玄桂林》二十卷张讥撰。</p><p>《五经正名》十五卷刘炫撰。</p><p>《经典释文》三十卷陆德明撰。</p><p>《谥法》三卷荀翙演，刘熙注。</p><p>又《谥例》十卷沈约撰。</p><p>《谥法》三卷贺琛约撰。</p><p>《匡谬正俗》八卷颜师古撰。</p><p>《集天名称》三卷</p><p>右三十六部，经纬九家，七经杂解二十七家，凡四百七十四卷。</p><p>尔雅》三卷李巡注。</p><p>《尔雅》六卷樊光注。</p><p>又六卷孙炎注。</p><p>又三卷郭璞注。</p><p>《集注尔雅》十卷沈璇注。</p><p>《尔雅音义》一卷郭璞注。</p><p>又二卷曹宪撰。</p><p>《尔雅图》一卷郭璞注。</p><p>《尔雅图赞》二卷江灌注。</p><p>《尔雅音》六卷江灌注。</p><p>《续尔雅》一卷刘伯庄撰。</p><p>《别国方言》十三卷杨雄撰。</p><p>《释名》八卷刘熙撰。</p><p>《广雅》四卷张揖撰。</p><p>《博雅》十卷曹宪撰。</p><p>《小尔雅》一卷李轨撰。</p><p>《纂文》三卷何承天撰。</p><p>《纂要》六卷颜延之撰。</p><p>《三苍》三卷李斯等撰，郭璞解。</p><p>《苍颉训诂》二卷杜林撰。</p><p>《三苍训诂》二卷张揖撰。</p><p>《埤苍》三卷张揖撰。</p><p>《广苍》一卷樊恭撰。</p><p>《说文解字》十五卷许慎撰。</p><p>《说文音隐》四卷</p><p>《字林》十卷吕忱撰。</p><p>《字统》二十卷杨承庆撰。</p><p>《玉篇》三十卷顾野王撰。</p><p>《字海》一百卷大圣天后撰。</p><p>《文字释训》三十卷释宝志撰。</p><p>《括字苑》十三卷冯干撰。</p><p>《字属篇》一卷贾鲂撰。</p><p>《古文奇字》二卷郭训撰。</p><p>《字旨篇》一卷郭训撰。</p><p>《古文字诂》二卷张揖撰。</p><p>《诏定古文官书》一卷卫宏撰。</p><p>《解字文》七卷周成撰。</p><p>《杂文字音》七卷王延撰。</p><p>《文字要说》一卷王氏注。</p><p>《字书》十卷</p><p>《古今八体六文书法》一卷</p><p>《四体书势》一卷卫恆撰。</p><p>《要用字苑》一卷葛洪撰。</p><p>《难要字》三卷</p><p>《文字集略》一卷阮孝绪撰。</p><p>《辩嫌音》二卷杨休之撰。</p><p>《文字指归》四卷曹宪撰。</p><p>《证俗音略》二卷颜愍楚撰。</p><p>《叙同音》三卷</p><p>《览字知源》三卷</p><p>《文字辩嫌》一卷彭立撰。</p><p>《声类》十卷李登撰。</p><p>《韵集》五卷吕静撰。</p><p>《韵略》一卷杨休之撰。</p><p>《四声韵略》十三卷夏侯咏撰。</p><p>《四声部》三十卷张谅撰。</p><p>《韵篇》十二卷赵氏撰。</p><p>《切韵》五卷陆慈撰。</p><p>《桂苑珠丛》一百卷诸葛颖撰。</p><p>《桂苑珠丛略要》二十卷</p><p>《急就章》一卷史游撰，曹寿解。</p><p>《急就章注》一卷颜之推撰。</p><p>又一卷颜师古撰。</p><p>《凡将篇》一卷司马相如撰。</p><p>《飞龙篇篆草势》合三卷崔瑗撰。</p><p>《在昔篇》一卷班固撰。</p><p>《太甲篇》一卷班固撰。</p><p>《圣草章》一卷蔡邕撰。</p><p>《劝学篇》一卷蔡邕撰。</p><p>《黄初章》一卷</p><p>《吴章》一卷</p><p>《初学篇》一卷硃嗣卿撰。</p><p>《始学篇》十二卷项峻撰。</p><p>《少学集》十卷杨方撰。</p><p>《小学篇》一卷王羲之撰。</p><p>《续通俗文》二卷李虔撰。</p><p>《启疑》三卷顾凯之撰。</p><p>《诘幼文》三卷颜延之撰。</p><p>《辩字》一卷戴规撰。</p><p>《俗语难字》一卷李少通撰。</p><p>《文字志》三卷王愔撰。</p><p>《五十二体书》一卷萧子云撰。</p><p>《古来篆隶诂训名录》一卷</p><p>《书品》一卷庾肩吾撰。</p><p>《书后品》一卷李嗣贞撰。</p><p>《笔墨法》一卷</p><p>《鹿纸笔墨疏》一卷</p><p>《千字文》一卷萧子范撰。</p><p>又一卷周兴嗣撰。</p><p>《篆书千字文》一卷</p><p>《演千字文》五卷</p><p>《今字石经易篆》三卷</p><p>《今字石经尚书》五卷</p><p>《今字石经郑玄尚书》八卷</p><p>《三字石经尚书古篆》三卷</p><p>《今字石经毛诗》三卷</p><p>《今字石经仪礼》四卷</p><p>《三字石经左传古篆书》十三卷</p><p>《今字石经左传经》十卷</p><p>《今字石经公羊传》九卷</p><p>《今字石经论语》二卷蔡邕注。</p><p>《杂字书》八卷释正度作。</p><p>右小学一百五部，《尔雅》、《广雅》十八家，偏傍音韵杂字八十六家，凡七百九十七卷。</p><p>乙部史录，十三家，八百四十四部，一万七千九百四十六卷。</p><p>正史类一</p><p>编年类二伪史类三</p><p>杂史类四</p><p>起居注类五故事类六职官类七</p><p>杂传类八</p><p>仪注类九</p><p>刑法类十目录类十一谱牒类十二</p><p>地理类十三</p><p>《史记》一百三十卷司马迁作。</p><p>又八十卷裴骃集解。</p><p>又一百三十卷许子儒注。</p><p>《史记音义》十三卷徐广撰。</p><p>《史记音义》三卷邹诞生撰。</p><p>又三十卷刘伯庄撰。</p><p>《汉书》一百十五卷班固作。</p><p>又一百二十卷颜师古注。</p><p>《御铨定汉书》八十一卷郝处俊等撰。</p><p>《汉书音训》一卷服虔撰。</p><p>《汉书集解音义》二十四卷应劭撰。</p><p>《汉书叙传》五卷项岱撰。</p><p>《汉书音义》九卷孟康撰。</p><p>《汉书集注》十四卷晋灼注。</p><p>《汉书音义》七卷章昭撰。</p><p>《汉书驳义》二卷刘宝撰。</p><p>《汉书新注》一卷陆澄撰。</p><p>《孔氏汉书音义抄》二卷孔文详撰。</p><p>《汉书续训》二卷章稜撰。</p><p>《汉书训纂》三十卷姚察撰。</p><p>《汉书音义》二十六卷刘嗣等撰。</p><p>《汉书音》二卷夏侯泳撰。</p><p>又十二卷包恺撰。</p><p>又十二卷萧该撰。</p><p>《汉书决疑》十二卷颜延年撰。</p><p>《汉书古今集义》二十卷顾胤撰。</p><p>《汉书正义》三十卷释务静撰。</p><p>《汉书正名氏义》十三卷</p><p>《汉书辩惑》三十卷李善撰。</p><p>《汉书律历志音义》一卷阴景伦作。</p><p>《汉书英华》八卷</p><p>《东观汉记》一百二十七卷刘珍撰。</p><p>《后汉书》一百三十三卷谢承撰。</p><p>《后汉记》一百卷薛莹作。</p><p>《后汉书》八十三卷司马彪撰。</p><p>又五十八卷刘义庆撰。</p><p>《后汉书》三十一卷华峤作。</p><p>又一百二卷谢沈撰。</p><p>《后汉书外传》十卷谢沈撰。</p><p>《汉南纪》五十八卷张莹撰。</p><p>《后汉书》一百二卷袁山松作。</p><p>又九十二卷范晔撰。</p><p>《后汉书论赞》五卷范晔撰。</p><p>《后汉书》五十八卷刘昭补注。</p><p>又一百卷皇太子贤注。</p><p>《后汉书音》三卷萧该作。</p><p>又三卷臧兢撰。</p><p>《后汉书音义》二十七卷章机撰。</p><p>《魏书》四十四卷王沈撰。</p><p>《魏略》三十八卷鱼豢撰。</p><p>《魏国志》三十卷陈寿撰，裴松之注。</p><p>《晋书》八十九卷王隐撰。</p><p>又五十八卷虞预撰。</p><p>又十四卷硃凤撰。</p><p>又三十五卷谢灵运撰。</p><p>《晋中兴书》八十卷何法盛撰。</p><p>《晋书》一百一十卷臧荣绪撰。</p><p>又九卷萧子云撰。</p><p>又一百三十卷许敬宗等撰。</p><p>《宋书》四十二卷徐爰撰。</p><p>又四十六卷孙严撰。</p><p>又一百卷沈约撰。</p><p>《后魏书》一百三十卷魏收撰。</p><p>《后汉书》一百七卷魏澹撰。</p><p>又一百卷张大素撰。</p><p>《后周书》五十卷令狐德棻撰。</p><p>《隋书》八十五卷魏徵等撰。</p><p>又三十二卷张大素撰。</p><p>《齐书》五十九卷萧子显撰。</p><p>又八卷刘陟撰。</p><p>《梁书》三十四卷谢昊、姚察等撰。</p><p>又五十卷姚思廉撰。</p><p>《陈书》三卷顾野王撰。</p><p>又三卷傅縡撰。</p><p>$又三十六卷姚思廉撰。</p><p>《北齐未修书》二十四卷李德林撰。</p><p>《北齐书》五十卷李百药撰。</p><p>又二十卷张大素撰。</p><p>《通史》六百二卷梁武帝撰。</p><p>《南史》八十卷李延寿撰。</p><p>《北史》一百卷李延寿撰。</p><p>右八十一部，《史记》六家，前汉二十五家，后汉十七家，魏三家，晋八家，宋三家，后魏三家，后周一家，隋二家，齐二家，梁二家，陈三家，北齐三家，都史三家，凡四千四百四十三卷。</p><p>《纪年》十四卷汲冢书。</p><p>《汉纪》三十卷荀悦撰。</p><p>《汉纪音义》三卷崔浩撰。</p><p>《汉皇德纪》三十卷侯瑾撰。</p><p>《后汉纪》三十卷张璠撰。</p><p>又三十卷袁宏撰。</p><p>《汉晋春秋》五十四卷习凿齿撰。</p><p>《汉灵献二帝纪》六卷刘艾撰。</p><p>《汉献帝春秋》十卷袁晔撰。</p><p>《山阳义纪》乐资撰。</p><p>《魏武本纪》三卷</p><p>《魏武春秋》二十卷孙盛撰。</p><p>《魏纪》十二卷魏澹撰。</p><p>《国纪》十卷梁祚撰。</p><p>《吴纪》十卷环济撰。</p><p>《晋帝纪》四卷陆机撰。</p><p>《晋录》五卷</p><p>《晋纪》二十二卷干宝作。</p><p>又六十卷干宝撰，刘协注。</p><p>《晋阳秋》二十卷檀道鸾注。</p><p>《晋纪》二十卷刘谦之撰。</p><p>又十卷曹嘉之撰。</p><p>又四十五卷徐广撰。</p><p>《晋阳春秋》二十二卷邓粲撰。</p><p>《晋史草》三十卷萧景暢撰。</p><p>《晋纪》十一卷邓粲撰。</p><p>《战国春秋》二十卷李概撰。</p><p>《崇安记》二卷周祗撰。</p><p>又十卷王韶之撰。</p><p>《晋续记》五卷郭季产撰。</p><p>《三十国春秋》三十卷萧方等撰。</p><p>又一百卷武敏之撰。</p><p>《晋春秋略》二十卷杜延业撰。</p><p>《宋纪》三十卷王智深撰。</p><p>《宋略》二十卷裴子野撰。</p><p>《宋春秋》二十卷鲍衡卿撰。</p><p>《齐纪》二十卷沈约撰。</p><p>《齐春秋》三卷吴均撰。</p><p>《乘舆龙飞记》二卷鲍衡卿撰。</p><p>《梁典》三十卷刘璠撰。</p><p>又三十卷何元之撰。</p><p>《梁太清纪》十卷萧韶撰。</p><p>《皇帝纪》七卷</p><p>《梁撮要》三十卷阴僧仁撰。</p><p>《淮海乱离志》四卷萧大圆撰。</p><p>《栖凤春秋》五卷臧严撰。</p><p>《梁昭后略》十卷姚最撰。</p><p>《天启记》十卷守节先生撰。</p><p>《梁末代记》一卷</p><p>《后梁春秋》十卷蔡允恭撰。</p><p>《北齐记》二十卷</p><p>《北齐志》十七卷王劭撰。</p><p>《鄴洛鼎峙记》十卷</p><p>《隋大业略记》三卷赵毅撰。</p><p>《隋后略》十卷张大素撰。</p><p>《蜀国志》十五卷陈寿撰。</p><p>《吴国志》二十一卷陈寿撰，裴松之注。</p><p>《吴书》五十五卷章昭撰。</p><p>《华阳国志》三卷常璩撰。</p><p>《蜀李书》九卷常璩撰。</p><p>《汉赵记》十卷和苞撰。</p><p>《赵石记》二十卷田融撰。</p><p>《二石记》二十卷田融撰。</p><p>《二石伪事》六卷王度、隋翙等撰。</p><p>《燕书》二十卷范亨撰。</p><p>《秦记》十一卷裴景仁撰，杜惠明注。</p><p>《凉记》十卷张谘撰。</p><p>《西河记》二卷段龟龙撰。</p><p>《南燕录》六卷王景暄撰。</p><p>《南燕书》五卷张铨撰。</p><p>《拓跋凉录》十卷</p><p>《燕志》十卷</p><p>《十六国春秋》一百二十卷崔鸿撰。</p><p>右七十五部，编年五十五家，杂伪国史二十家，凡一千四百十卷。</p><p>《周书》八卷孔晁注。</p><p>《古文锁语》四卷</p><p>《春秋前传》十卷何承天撰。</p><p>《春秋前传杂语》十卷何承天撰。</p><p>《周载》三十卷孟仪注。</p><p>《春秋国语》十卷孔衍撰。</p><p>《越绝书》十六卷子贡撰。</p><p>《吴越春秋》十二卷赵晔撰。</p><p>《吴越春秋削烦》五卷杨方撰。</p><p>《吴越春秋传》十卷皇甫遵撰。</p><p>《吴越记》六卷</p><p>《春秋后传》三十卷乐资撰。</p><p>《战国策》三十二卷刘向撰。</p><p>《战国策论》一卷延笃撰。</p><p>《战国策》三十二卷高诱注。</p><p>《鲁后春秋》二十卷刘允济撰。</p><p>《楚汉春秋》二十卷陆贾撰。</p><p>《汉尚书》十卷孔衍撰。</p><p>《汉春秋》十卷孔衍撰。</p><p>《后汉尚书》六卷孔衍撰。</p><p>《后汉春秋》六卷孔衍撰。</p><p>《后汉尚书》十四卷孔衍撰。</p><p>《后魏春秋》九卷孔衍撰。</p><p>《典略》五十卷鱼豢撰。</p><p>《三史要略》三十卷张温撰。</p><p>《正史削繁》十四卷阮孝绪撰。</p><p>《东殿新书》二百卷高宗大帝撰。</p><p>《史记要传》十卷卫飒撰。</p><p>《古史考》二十五卷谯周撰。</p><p>《史记正传》九卷张莹撰。</p><p>《史要》三十八卷王延秀撰。</p><p>《合史》二十卷</p><p>《史汉要集》二卷王蔑撰。</p><p>《后汉书抄》三十卷葛洪撰。</p><p>《后汉书略》二十五卷张缅撰。</p><p>《后汉书缵》十三卷范晔撰。</p><p>《后汉文武释论》二十卷王越客撰。</p><p>《三国评》三卷徐众撰。</p><p>《晋书钞》三十卷张缅撰。</p><p>《代谱》四百八十卷周武帝敕撰。</p><p>《汉末英雄记》十卷王粲等撰。</p><p>《九州春秋》九卷司马彪撰。</p><p>《魏阳秋异同》八卷孙寿撰。</p><p>《魏武本纪年历》五卷</p><p>《汉表》十卷袁希之撰。</p><p>《删补蜀记》七卷王隐撰。</p><p>《吴录》三十卷张勃撰。</p><p>《魏记》三十三卷卢彦卿撰。</p><p>《关东风俗传》六十三卷宋孝王撰。</p><p>《隋书》八十卷王劭撰。</p><p>《王业历》二卷赵弘礼撰。</p><p>《隋开业平陈记》十二卷裴矩撰</p><p>《古今注》八卷伏无忌撰。</p><p>《帝王本纪》十卷来奥撰。</p><p>《拾遗录》三卷王嘉撰。</p><p>《王子年拾遗记》十卷萧绮录。</p><p>《帝王略要》十二卷环济撰。</p><p>《先圣本纪》十卷刘滔撰。</p><p>《华夷帝王记》三十七卷杨晔撰。</p><p>《后汉杂事》十卷</p><p>《汉魏晋帝要记》三卷贾匪之撰。</p><p>《魏晋代语》十卷郭颁撰。</p><p>《吴朝人士品秩状》八卷胡冲撰。</p><p>《吴士人行状名品》二卷虞尚撰。</p><p>《江表传》五卷虞溥撰。</p><p>《晋诸公赞》二十二卷傅暢撰。</p><p>《晋后略记》五卷荀绰撰。</p><p>《宋拾遗录》十卷谢绰撰。</p><p>《宋齐语录》十卷孔思尚撰。</p><p>《帝王略论》五卷虞世南撰。</p><p>《十世兴王论》十卷硃敬则撰。</p><p>《洞历记》九卷周树撰。</p><p>《帝系谱》二卷张愔等撰。</p><p>《洞记》九卷韦昭撰。</p><p>《三五历记》二卷徐整撰。</p><p>《通历》二卷徐整撰。</p><p>《杂历》五卷徐整撰。</p><p>《国志历》五卷孔衍撰。</p><p>《帝王代记》十卷皇甫谧撰。</p><p>《年历》六卷皇甫谧撰。</p><p>《续帝王代记》十卷何集撰。</p><p>《十五代略》十卷吉文甫撰。</p><p>《吴历》六卷胡冲撰。</p><p>《晋历》二卷</p><p>《帝王代纪》十六卷</p><p>《年历帝纪》二十六卷姚恭撰。</p><p>《帝录》十卷诸葛忱撰。</p><p>《长历》十四卷</p><p>《历代记》三十卷庾和之撰。</p><p>《千年历》二卷</p><p>《千岁历》三卷许氏作。</p><p>《十代记》十卷熊襄撰。</p><p>《帝王年历》五卷陶弘景撰。</p><p>《分王年表》八卷羊瑗撰。</p><p>《历纪》十卷</p><p>《通历》七卷李仁实撰。</p><p>《帝王编年录》五十一卷卢元福撰。</p><p>《共和已来甲乙纪年》二卷卢元福撰。</p><p>《帝王纪录》三卷</p><p>右杂史一百二部，凡二千五百五十九卷。</p><p>《穆天子传》六卷郭璞撰。</p><p>《汉献帝起居注》五卷</p><p>《晋太始起居注》二十卷李轨撰。</p><p>《晋愍帝起居注》三十卷李轨撰。</p><p>《晋太康起居注》二十二卷李轨撰。</p><p>《晋永平起居注》八卷李轨撰</p><p>《晋建武大兴永昌起居注》二十二卷</p><p>《晋咸和起居注》十八卷李轨撰。</p><p>《晋咸康起居注》二十二卷李轨撰。</p><p>《晋建元起居注》四卷</p><p>《晋永和起居注》二十四卷</p><p>《晋升平起居注》十卷</p><p>《晋崇和兴宁起居注》五卷</p><p>《晋太和起居注》六卷</p><p>《晋咸安起居注》三卷</p><p>《晋宁康起居注》六卷</p><p>《晋太元起居注》五十二卷</p><p>《晋崇安起居注》十卷</p><p>《晋元兴起居注》九卷</p><p>《晋义熙起居注》三十四卷</p><p>《晋元熙起居注》二卷</p><p>《晋起居注》三百二十卷刘道会撰。</p><p>《宋永初起居注》六卷</p><p>《宋景平起居注》三卷</p><p>《宋元嘉起居注》六十卷</p><p>《宋大明起居注》八卷</p><p>《梁皇帝实录》三卷周兴嗣撰。</p><p>又五卷</p><p>《梁太清实录》八卷</p><p>《后魏起居注》二百七十六卷</p><p>《陈起居注》四十一卷</p><p>《太唐创业起居注》三卷温大雅撰。</p><p>《高祖实录》二十卷房玄龄撰。</p><p>《太宗实录》二十卷房玄龄撰。</p><p>《太宗实录》四十卷长孙无忌撰。</p><p>《高宗实录》三十卷许敬宗撰。</p><p>《述圣记》一卷大圣天后撰。</p><p>《高宗实录》一百卷大圣天后撰。</p><p>《圣母神皇实录》十八卷宗秦客撰。</p><p>《中宗皇帝实录》二十卷吴兢撰。</p><p>《汉武故事》二卷</p><p>《西京杂记》一卷葛洪撰。</p><p>《三辅旧事》一卷韦氏撰。</p><p>《秦汉已来旧事》八卷</p><p>《晋建武已来故事》三卷</p><p>《汉魏吴蜀旧事》八卷</p><p>《晋书杂诏书》一百卷</p><p>又二十八卷</p><p>《晋杂诏书》六十六卷</p><p>《晋诏书黄素制》五卷</p><p>《晋定品制》一卷</p><p>《晋太元副诏》二十一卷</p><p>《晋崇安元兴大亨副诏》八卷</p><p>《晋义熙诏》二十二卷</p><p>《晋故事》四十三卷</p><p>《晋诸杂故事》二十二卷</p><p>《尚书大事》二十一卷</p><p>《晋太始太康故事》五卷</p><p>《晋建武咸和咸康故事》四卷孔愉撰。</p><p>《晋建武以来故事》三卷</p><p>《修复山林故事》五卷车灌撰。</p><p>《先朝故事》二十卷刘道会撰。</p><p>《东宫旧事》十一卷张敞撰。</p><p>《交州杂故事》九卷</p><p>《四王起事》四卷卢綝撰。</p><p>《晋八王故事》十二卷卢綝撰。</p><p>《晋故事》三卷</p><p>《晋朝杂事》二卷</p><p>《江南故事》三卷</p><p>《大司马陶公故事》三卷</p><p>《郗太尉为尚书令故事》二卷</p><p>《桓公伪事》二卷应德詹撰。</p><p>《救襄阳上都督府事》一卷王愆期撰。</p><p>《荆江扬州迁代记》四卷</p><p>《宋永初诏》六卷</p><p>《宋元嘉诏》二十一卷</p><p>《晋宋旧事》一百三十卷</p><p>《中兴伐逆事》二卷</p><p>《东宫仪记》二十二卷张镜撰。</p><p>《东宫典记》七十卷宇文恺等撰。</p><p>《春坊要录》四卷杜正伦撰。</p><p>《春坊旧事》三卷</p><p>《汉官仪》十卷应劭志。</p><p>《公卿故事》二卷王方庆撰。</p><p>《汉官解故》三卷</p><p>《魏官仪》一卷荀攸撰。</p><p>《晋公卿礼秩》九卷傅暢撰。</p><p>《百官名》四十卷</p><p>《晋惠帝百官名》三卷陆机撰。</p><p>《晋官属名》四卷</p><p>《晋过江人士目》一卷</p><p>《晋永嘉流士》十三卷卫禹撰。</p><p>《登城三战簿》三卷</p><p>《百官阶次》一卷范晔撰。</p><p>《宋百官阶次》三卷荀钦明撰。</p><p>《百官春秋》十三卷王道秀撰。</p><p>《齐职仪》五十卷范晔撰。</p><p>《职官要录》三十卷陶藻撰。</p><p>《梁选簿》三卷徐勉撰。</p><p>《陈将军簿》一卷</p><p>《职令百官古今注》十卷郭演之撰。</p><p>《太建十一年百官簿状》二卷</p><p>《职员旧事》三十卷</p><p>右一百四部，列代起居注四十一家，列代故事四十二家，列代职官二十一家，凡二千二百三十三卷。</p><p>《三辅决录》七卷赵岐撰，挚虞注。</p><p>《海内先贤传》四卷魏明帝撰。</p><p>《海内先贤行状》三卷李氏撰。</p><p>《海内士品录》二卷魏文帝撰。</p><p>《四海耆旧传》一卷李氏撰。</p><p>《卢江七贤传》一卷</p><p>《陈留耆旧传》三卷苏林撰。</p><p>《陈留先贤像赞》一卷陈英宗撰。</p><p>《陈留志》十五卷江敞撰。</p><p>《汝南先贤传》三卷周裴撰。</p><p>《广州先贤传》七卷陆胤撰。</p><p>《诸国先贤传》一卷</p><p>《豫章旧志》八卷徐整撰。</p><p>《济北先贤传》一卷</p><p>《广陵列士传》一卷华隔撰。</p><p>《桂阳先贤画赞》五卷张胜撰。</p><p>《会稽记》四卷硃育撰。</p><p>《会稽典录》二十四卷虞预撰。</p><p>《会稽先贤传》五卷谢承撰。</p><p>《会稽后贤传》三卷钟离岫撰。</p><p>《会稽先贤像赞》四卷贺氏撰。</p><p>《会稽太守像赞》二卷贺氏撰。</p><p>《吴国先贤赞》三卷</p><p>《益部耆旧传》十四卷陈寿撰。</p><p>《鲁国先贤志》十四卷白褒撰。</p><p>《楚国先贤志》十二卷杨方撰。</p><p>《荆州先贤传》三卷高范撰。</p><p>《兗州山阳先贤赞》一卷仲长统撰。</p><p>《交州先贤传》四卷范瑗撰。</p><p>《襄阳耆旧传》五卷习凿齿撰。</p><p>《零陵先贤传》一卷</p><p>《徐州先贤传》一卷</p><p>《长沙旧邦传赞》三卷刘彧撰。</p><p>《徐州先贤传》九卷</p><p>《燉煌实录》二十卷刘延明撰。</p><p>《武昌先贤传》三卷郭缘生撰。</p><p>《海岱志》十卷崔蔚祖撰。</p><p>《吴郡钱塘先贤传》五卷吴均撰。</p><p>《幽州古今人物志》十三卷阳休之撰。</p><p>《孝子传》十五卷萧广济撰。</p><p>又八卷师觉授撰。</p><p>《孝子传赞》十五卷王韶之撰。</p><p>《孝子传》十卷宗躬撰。</p><p>《杂孝子传》二卷</p><p>《孝子传》一卷虞盘佐撰。</p><p>又三卷徐广撰。</p><p>《孝子传赞》十卷郑缉之撰。</p><p>《孝德传》三十卷梁元帝撰。</p><p>《孝友传》八卷梁元帝撰。</p><p>《忠臣传》三十卷梁元帝撰。</p><p>《显忠录》二十卷元怿撰。</p><p>《忠孝图传赞》二十卷李袭誉撰。</p><p>《英籓可录事》二卷殷系撰。</p><p>《自古诸侯王善恶录》二卷魏徵撰。</p><p>《列籓正论》三十卷章怀太子撰</p><p>《良吏传》十卷钟岏撰。</p><p>《丹阳尹传》十卷梁元帝撰。</p><p>《高士传》三卷嵇康撰。</p><p>《上古以来圣贤高士传赞》三卷周续之撰。</p><p>《高士传》七卷皇甫谧撰。</p><p>《续高士传》八卷周弘让撰。</p><p>《逸人传》三卷张显撰。</p><p>《逸人高士传》八卷习凿齿撰。</p><p>《名士传》三卷袁宏撰。</p><p>《竹林七贤论》二卷戴逵撰。</p><p>《真隐传》二卷袁淑撰。</p><p>《高士传》二卷虞盘佐撰。</p><p>《高隐传》二卷阮孝绪撰。</p><p>《七贤传》七卷孟仲晖撰。</p><p>《高才不遇传》四卷刘昼撰。</p><p>《列女传》二卷刘向撰。</p><p>《阴德传》二卷范晏撰。</p><p>《止足传》十卷王子良撰。</p><p>《同姓名录》一卷梁元帝撰。</p><p>《全德志》一卷梁元帝撰。</p><p>《高僧传》六卷虞孝敬撰。</p><p>《悼善列传》四卷</p><p>《幼童传》十卷刘昭撰。</p><p>《知己传》一卷卢思道撰。</p><p>《交游传》二卷郑世翼撰。</p><p>《秘录》二百七十卷元晖等撰。</p><p>《画赞》五十卷汉明帝撰。</p><p>《春秋列国名臣传》九卷孙敏撰。</p><p>《四科传赞》四卷姚澹撰。</p><p>《七国叙赞》十卷</p><p>《益州文翁学堂图》一卷</p><p>《孔子弟子传》五卷</p><p>《先儒传》五卷</p><p>《杂传》六十五卷</p><p>又九卷</p><p>又四十卷</p><p>《集记》一百卷王孝恭撰。</p><p>《东方朔传》八卷</p><p>《李固别传》七卷</p><p>《梁冀传》二卷</p><p>《何颙传》一卷</p><p>《曹瞒传》一卷吴人作。</p><p>《毋丘俭记》三卷</p><p>《管辂传》二卷管辰撰。</p><p>《诸葛亮隐没五事》一卷郭冲撰。</p><p>《玄晏春秋》二卷皇甫谧撰。</p><p>《薛常侍传》二卷荀伯子撰。</p><p>《桓玄传》二卷</p><p>《文林馆记》十卷郑忱撰。</p><p>《文士传》五十卷张骘撰。</p><p>《文馆词林文人传》一百卷许敬宗撰。</p><p>《列仙传赞》二卷刘向撰。</p><p>《神仙传》十卷葛洪撰。</p><p>《洞仙传》十卷见素子撰。</p><p>《高士老君内传》三卷尹喜、张林亭撰。</p><p>《老子传》一卷</p><p>《关令尹喜传》一卷鬼谷先生撰，四皓注。</p><p>《王乔传》一卷</p><p>《茅君内传》一卷</p><p>《汉武帝传》二卷</p><p>《清虚真人王君内传》一卷</p><p>《苏君记》一卷周季通撰。</p><p>《灵人辛玄子自序》一卷辛玄子撰。</p><p>《三天法师张君内传》一卷王苌撰。</p><p>《太极左仙公葛君内传》一卷吕先生注。</p><p>《紫阳真人周君传》一卷华峤撰。</p><p>《仙人马君阴君内传》一卷赵升撰。</p><p>《清虚真人裴君内传》一卷郑子云撰。</p><p>《紫虚元君南岳夫人内传》一卷范邈撰。</p><p>《九华真妃内记》一卷。</p><p>《许先生传》一卷王羲之撰。</p><p>《养性传》二卷</p><p>《周氏冥通记》一卷陶弘景撰。</p><p>《学道传》二十卷马枢撰。</p><p>《嵩高少室寇天师传》三卷宋都能撰。</p><p>《华阳子自序》一卷茅处玄撰。</p><p>《汉别国洞冥记》四卷郭宪撰。</p><p>《名僧传》三十卷释宝唱撰。</p><p>《比邱尼传》四卷释宝唱撰。</p><p>《高僧传》十四卷释惠皎撰。</p><p>《续高僧传》二十卷释道宣撰。</p><p>《续高僧传》三十卷释道宜撰。</p><p>《西域求法高僧传》二卷释义净撰。</p><p>《名僧录》十五卷裴子野撰。</p><p>《萨婆多部传》四卷释僧佑撰。</p><p>《草堂法师传》一卷陶弘景撰。</p><p>又一卷萧理撰。</p><p>《稠禅师传》一卷</p><p>《列异传》三卷张华撰。</p><p>《甄异传》三卷戴祚撰。</p><p>《征应集》二卷</p><p>《杂传》十卷</p><p>《搜神记》三十卷干宝撰。</p><p>《志怪》四卷祖台之撰。</p><p>又四卷孔氏撰。</p><p>《灵鬼志》三卷荀氏撰。</p><p>《鬼神列传》二卷谢氏撰。</p><p>《幽明录》三十卷刘义庆撰。</p><p>《齐谐记》七卷东阳无疑撰。</p><p>《续齐谐记》一卷吴均撰。</p><p>《古异传》三卷袁仁寿撰。</p><p>《述异记》十卷祖冲之撰。</p><p>《感应传》八卷王延秀撰。</p><p>《冥祥记》十卷王琰撰。</p><p>《续冥祥记》十一卷王曼颖撰。</p><p>《系应验记》一卷陆果撰。</p><p>《神录》五卷刘之遴撰。</p><p>《妍神记》十卷梁元帝撰。</p><p>《因果记》十卷刘泳撰</p><p>《近异录》二卷刘质撰</p><p>《冤魂志》三卷颜之推撰。</p><p>《集灵记》十卷颜之推撰。</p><p>《旌异记》十五卷侯君素撰。</p><p>《冥报记》二卷唐临撰。</p><p>《列女传》六卷皇甫谧撰。</p><p>《列女后传》十卷颜原撰。</p><p>《列女传》七卷綦毋邃撰。</p><p>《女记》十卷杜预撰。</p><p>《列女传序赞》一卷孙夫人撰。</p><p>《后妃记》四卷虞通之撰。</p><p>《列女传》一百卷大圣天后撰。</p><p>《古今内范记》一百卷</p><p>《内范要略》十卷</p><p>《保傅乳母传》一卷大圣天后撰。</p><p>右杂传一百九十四部，褒先贤耆旧三十九家，孝友十家，忠节三家，列籓三家，良史二家，高逸十八家，杂传五家，科录一家，杂传十一家，文士三家，仙灵二十六家，高僧十家，鬼神二十六家，列女十六家，凡一千九百七十八卷。</p><p>《汉旧仪》四卷卫宏撰。</p><p>《舆服志》一卷董巴撰。</p><p>《晋尚书仪曹新定仪注》四十一卷徐广撰。</p><p>《甲辰仪注》五卷</p><p>《车服杂注》一卷徐广撰。</p><p>《司徒仪注》五卷干宝撰。</p><p>《大驾卤簿》一卷</p><p>《冠婚仪》四卷</p><p>《晋杂仪注》二十一卷</p><p>《晋仪注》三十九卷</p><p>《诸王国杂仪》十卷</p><p>《宋仪注》三十六卷</p><p>《杂仪注》一百八卷</p><p>《杂府州郡仪》十卷范汪撰。</p><p>《晋尚书仪曹吉礼仪注》三卷</p><p>《古今舆服杂事》十卷周迁撰。</p><p>《梁祭地祇阴阳仪注》二卷沈约撰。</p><p>《宋仪注》二卷</p><p>《梁吉礼》十八卷明山宾等撰。</p><p>《梁吉礼仪注》十卷</p><p>《北齐吉礼》七十二卷赵彦深撰。</p><p>《陈吉礼仪注》五十卷杂撰。</p><p>《梁皇帝崩凶仪》十一卷严植之撰。</p><p>《隋吉礼》五十四卷高颎等撰。</p><p>《梁凶礼天子丧礼》五卷严植之撰。</p><p>《梁凶礼天子丧礼》七卷</p><p>《梁王侯已下凶礼》九卷严植之撰。</p><p>《梁太子妃薨凶仪注》九卷</p><p>《北齐王太子丧礼》十卷赵彦深撰。</p><p>《梁诸侯世子凶仪注》九卷</p><p>《梁宾礼》一卷贺易等撰。</p><p>《隋书礼》七卷高瑒等撰。</p><p>《梁嘉礼》三十五卷司马蒨撰。</p><p>《陈宾礼仪注》六卷张彦志。</p><p>《梁军礼》四卷陆琏撰。</p><p>《梁嘉礼仪注》二十一卷司马蒨撰。</p><p>《梁尚书仪注》十八卷杂撰。</p><p>《梁仪注》十卷沈约撰。</p><p>《梁陈大行皇帝崩仪注》八卷</p><p>《陈尚书曹仪注》二十卷杂志。</p><p>《陈诸帝后崩仪注》五卷</p><p>《陈杂吉仪志》三十卷</p><p>《梁大行皇后崩仪注》一卷</p><p>《陈皇太子妃薨仪注》五卷仪曹志。</p><p>《陈杂仪注凶仪》十三卷</p><p>《陈皇太后崩仪注》四卷仪曹撰</p><p>《陈杂仪注》六卷</p><p>《后魏仪注》三十二卷常景撰。</p><p>《理礼仪注》九卷何点撰。</p><p>《晋谥议》八卷</p><p>《魏明帝谥议》二卷何晏撰。</p><p>《魏氏郊丘》三卷</p><p>《晋简文谥议》四卷</p><p>《晋明堂郊社议》三卷孔朝等撰。</p><p>《魏台杂访议》三卷高堂隆撰。</p><p>《杂议》五卷干宝撰。</p><p>《晋七庙议》三卷蔡谟撰</p><p>《要典》三十九卷王景之撰。</p><p>《晋杂议》十卷荀翙等撰。</p><p>《皇典》五卷丘孝仲撰。</p><p>《齐典》四卷王逸志。</p><p>《吊答书仪》十卷王俭撰。</p><p>《太宗文皇帝政典》三卷李延寿撰。</p><p>《杂仪》三十卷鲍昶撰。</p><p>《书笔仪》二十卷谢撰。</p><p>《妇人书仪》八卷唐瑾撰。</p><p>《皇室书仪》十三卷鲍行卿撰。</p><p>《大唐书仪》十卷裴矩撰。</p><p>《童悟》十三卷</p><p>《封禅录》十卷孟利贞撰。</p><p>《皇帝封禅仪》六卷令狐德棻撰。</p><p>《玉玺谱》一卷僧约贞撰。</p><p>《神岳封禅仪注》十卷裴守贞撰。</p><p>《玉玺正录》一卷徐令信撰。</p><p>《传国玺》十卷姚察撰。</p><p>《大享明堂仪注》二卷郭山恽撰。</p><p>《明堂义》一卷张大瓚撰。</p><p>《明堂仪注》七卷姚璠等撰。</p><p>《亲享太庙仪》三卷郭山恽撰。</p><p>《皇太子方岳亚献仪》二卷</p><p>右仪注八十四部，凡一千一百四十六卷。</p><p>《汉建武律令故事》三卷</p><p>《律略论》五卷刘邵撰。</p><p>《汉朝驳义》三十卷应劭撰。</p><p>《汉名臣奏》三十卷陈寿撰。</p><p>又二十九卷</p><p>《廷尉决事》二十卷</p><p>《廷尉驳事》十一卷</p><p>《廷尉杂诏书》二十六卷</p><p>《晋令》四十卷贾充等撰。</p><p>《刑法律本》二十一卷贾充等撰。</p><p>《南台奏事》二十二卷</p><p>《晋驳事》四卷</p><p>《晋弹事》九卷</p><p>《齐永明律》八卷宋躬撰。</p><p>《梁律》二十卷蔡法度撰。</p><p>《梁令》三十卷蔡法度撰。</p><p>《梁科》二卷蔡法度撰。</p><p>《陈令》三十卷范泉等撰。</p><p>《陈科》三十卷范泉志。</p><p>《北齐律》二十卷赵郡王睿撰。</p><p>《北齐令》八卷</p><p>《周大律》二十五卷赵肃等撰。</p><p>《隋律》十二卷高颎等撰。</p><p>《隋大业律》十八卷</p><p>《隋开皇令》三十卷裴正等撰。</p><p>《法例》二卷崔知悌等撰。</p><p>《令律》十二卷裴寂撰。</p><p>《律疏》三十卷长孙无忌撰。</p><p>《武德令》三十一卷裴寂等撰。</p><p>《贞观格》十八卷房玄龄撰。</p><p>《永徽散行天下格中本》七卷</p><p>永徽留本司行中本》十八卷源直心等撰。</p><p>《永徽令》三十卷</p><p>《永徽留本司格后本》十一卷刘仁轨撰。</p><p>《永徽成式》十四卷</p><p>《永徽散颁天下格》七卷</p><p>《永徽留本司行格》十八卷长孙无忌撰。</p><p>《永徽中式本》四卷</p><p>《垂拱式》二十卷</p><p>《垂拱格》二卷</p><p>《垂拱留司格》六卷裴居道撰。</p><p>《律解》二十一卷张斐撰。</p><p>《开元前格》十卷刘崇等撰。</p><p>《开元后格》九卷宋璟等撰。</p><p>《令》三十卷</p><p>《式》二十卷姚崇等撰。</p><p>右刑法五十一部，凡八百一十四卷。</p><p>《七略别录》二十卷刘向撰。</p><p>《七略》七卷刘歆撰。</p><p>《今书七志》七十卷王俭撰，贺纵补。</p><p>《七录》十二卷阮孝绪撰。</p><p>《中书簿》十四卷荀勖撰。</p><p>《元徽元年书目》四卷王俭撰。</p><p>《梁天监四年书目》四卷丘宾卿撰。</p><p>《陈天嘉四部书目》四卷</p><p>《隋开皇四年书目》四卷牛弘撰。</p><p>《隋开皇二十年书目》四卷王邵撰</p><p>《史目》三卷杨松珍撰。</p><p>《文章志》四卷挚虞撰。</p><p>《新撰文章家集》五卷荀勖撰。</p><p>《续文章志》二卷傅亮撰。</p><p>《义熙已来杂集目录》三卷丘深之撰。</p><p>《名手画录》一卷</p><p>《法书目录》六卷虞和撰。</p><p>《群书四录》二百卷元行冲撰。</p><p>右杂四部书目十八部，凡二百一十七卷。</p><p>《世本》四卷宋衷撰。</p><p>《世本别录》一卷</p><p>《帝谱世本》七卷宋均撰。</p><p>《世本谱》三卷</p><p>《汉氏帝王谱》二卷</p><p>《司马氏世家》二卷</p><p>《百家集谱》十卷王俭撰。</p><p>《百家谱》三十卷王僧孺撰。</p><p>《氏族要状》十五卷贾希景撰。</p><p>《永元中表簿》六卷</p><p>《姓氏英贤谱》一百卷贾执撰。</p><p>《百家谱》五卷贾执撰。</p><p>《国亲皇太子传》四卷贾冠撰。</p><p>《大同四年中表簿》三卷</p><p>《齐梁宗簿》三卷</p><p>《后魏辩宗录》二卷元晖业撰。</p><p>《姓苑》十卷何承天撰。</p><p>《后魏谱》二卷</p><p>《后魏方司格》一卷</p><p>《十八州谱》七百一十二卷王僧孺撰。</p><p>《冀州谱》七卷</p><p>《洪州谱》九卷</p><p>《袁州谱》七卷</p><p>《大唐氏族志》一百卷高士廉撰。</p><p>《姓氏谱》二百卷许敬宗撰。</p><p>《著姓略记》十卷路敬淳撰。</p><p>《衣冠谱》六十卷路敬淳撰。</p><p>《大唐姓族系录》二百卷柳冲撰。</p><p>《褚氏家传》一卷褚结撰，褚陶注。</p><p>《殷氏家传》三卷殷敬等撰。</p><p>《桂氏世传》七卷桂颜撰。</p><p>《邵氏家传》十卷</p><p>《杨氏谱》一卷</p><p>《苏氏谱》一卷</p><p>《韦氏家传》三卷皇甫谧撰。</p><p>《王氏家传》二十一卷</p><p>《江氏家传》七卷江统撰。</p><p>《暨氏家传》一卷</p><p>《虞氏家传》五卷虞览撰。</p><p>《裴氏家记》三卷裴松之撰。</p><p>《孙氏谱记》十五卷</p><p>《诸葛传》五卷</p><p>《曹氏家传》一卷曹毗撰。</p><p>《荀氏家传》十卷荀伯子撰。</p><p>《诸王传》一卷</p><p>《陆史》十五卷陆煦撰。</p><p>《明氏世录》五卷明粲撰。</p><p>《庾氏家传》三卷庾守业撰。</p><p>《韦氏谱》十卷韦鼎等撰。</p><p>《尔硃氏家传》二卷王邵撰。</p><p>《何妥家传》二卷</p><p>《令狐家传》一卷令狐德撰。</p><p>《裴若弼家传》一卷</p><p>《燉</p><p>煌张氏家传》二十卷张太素撰。</p><p>《裴氏家牒》二十卷裴守贞撰。</p><p>右杂谱牒五十五部，凡一千六百九十一卷。</p><p>《山海经》十八卷郭璞撰。</p><p>《山海经图赞》二卷郭璞撰。</p><p>《山海经音》二卷</p><p>《水经》二卷郭璞撰。</p><p>又四十卷郦道元注。</p><p>《三辅黄图》一卷</p><p>《汉宫阁簿》三卷</p><p>《洛阳宫殿簿》三卷</p><p>《关中记》一卷潘岳撰。</p><p>《洛阳记》一卷陆机撰。</p><p>《西京杂记》一卷葛洪撰。</p><p>《洛阳图》一卷杨佺期撰。</p><p>《洛阳记》一卷戴延之撰。</p><p>《庙记》一卷</p><p>《洛阳伽蓝记》五卷阳衒之撰。</p><p>《西京记》三卷薛冥志。</p><p>《东都记》三十卷邓行俨撰。</p><p>《分吴会丹阳三郡记》三卷</p><p>《陈留风俗传》三卷圈称撰。</p><p>《风土记》十卷周处撰。</p><p>《吴地记》一卷张勃撰。</p><p>《南雍州记》三卷郭仲彦撰。</p><p>《南徐州记》二卷山谦之撰。</p><p>《东阳记》一卷郑缉之撰。</p><p>《京口记》二卷刘损之撰。</p><p>《湘州图记》一卷</p><p>《徐地录》一卷刘芳撰。</p><p>《齐州记》四卷李叔布撰。</p><p>《中岳颍川志》五卷樊文深撰。</p><p>《润州图经》二十卷孙处玄撰。</p><p>《地记》五卷太康三年撰。</p><p>《州郡县名》五卷太康三年撰。</p><p>《十三州志》十四卷阚骃撰。</p><p>《魏诸州记》二十卷</p><p>《地理书》一百五十卷陆澄撰。</p><p>《地记》二百五十二卷任昉撰。</p><p>《杂志记》十二卷</p><p>《杂地记》五卷</p><p>《国郡城记》九卷周明帝撰。</p><p>《舆地志》三十卷顾野王撰。</p><p>《周地图》九十卷</p><p>《隋图经集记》一百卷郎蔚之撰。</p><p>《区宇图》一百二十八卷虞茂撰。</p><p>《括地志序略》五卷魏王泰撰。</p><p>《交州异物志》一卷杨孚撰。</p><p>《暢异物志》一卷陈祈撰。</p><p>《南州异物志》一卷万震撰。</p><p>《扶南异物志》一卷硃应撰。</p><p>《临海水土异物志》一卷沈莹撰。</p><p>《江记》五卷庾仲雍撰。</p><p>《汉水记》五卷庾仲雍撰。</p><p>《寻江源记》五卷庾仲雍撰。</p><p>又一卷</p><p>《四海百川水记》一卷释道安撰。</p><p>《西征记》一卷戴祚撰。</p><p>《述征记》二卷郭缘生撰。</p><p>《隋王入沔记》十卷沈怀文撰。</p><p>《舆驾东幸记》一卷薛泰撰。</p><p>《述行记》二卷姚最撰。</p><p>《魏聘使行记》五卷</p><p>《巡总扬州记》七卷诸葛颖撰。</p><p>《诸郡土俗物产记》十九卷</p><p>《京兆郡方物志》三十卷</p><p>《十洲记》一卷东方朔撰。</p><p>《神异经》二卷东方朔撰。</p><p>《蜀王本纪》一卷杨雄撰。</p><p>《三巴记》一卷谯周撰。</p><p>《外国传》一卷释智猛撰。</p><p>《历国传》二卷释法盛撰。</p><p>《南越志》五卷沈怀远撰。</p><p>《日南传》一卷</p><p>《职贡图》一卷梁元帝撰。</p><p>《林邑国记》一卷</p><p>《真腊国事》一卷</p><p>《魏国己西十一国事》一卷宋云撰。</p><p>《交州已来外国传》一卷</p><p>《奉使高丽记》一卷</p><p>《西域道里记》三卷</p><p>《赤土国记》二卷常骏等撰。</p><p>《高丽风俗》一卷裴矩撰。</p><p>《中天竺国行记》十卷王玄策撰。</p><p>《西南蛮入朝首领记》一卷</p><p>《职方记》十六卷</p><p>《长安四年十道图》十三卷</p><p>《开元三年十道图》十卷</p><p>《剑南地图》二卷</p><p>右地理九十三部，凡一千七百八十二卷。</p>
<div class='pn'><p class='pre'>上一节：<a href='第二十五章-卷二十五-原文.html'>第二十五章-卷二十五</a></p><p class='next'>下一节：<a href='第二十七章-卷二十七-原文.html'>第二十七章-卷二十七</a></p></div></body>
</html>
