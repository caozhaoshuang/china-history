<!DOCTYPE html><html><head>    <meta charset="UTF-8">  <meta name="viewport" content="width=device-width, initial-scale=1.0">  <title>隋书-志-第二十九章-卷二十九-原文</title><style>    a {      text-decoration: none;    }  </style></head></p><p><body><div><div><p><a id='home' href="../../index.html">首页</a></p><p id='list'>隋书-志<a href='../隋书.html#志'>：目录</a></p></div><div class='pn'><p class='pre'>上一节：<a href='第二十八章-卷二十八-原文.html'>第二十八章-卷二十八</a></p><p class='next'>下一节：<a href='第三十章-卷三十-原文.html'>第三十章-卷三十</a></p></div></div><h1>第二十九章-卷二十九<span style='font-size:small'> 原文</span></h1><p>经籍三子</p><p>《晏子春秋》七卷齐大夫晏婴撰。</p><p>《曾子》二卷目一卷。鲁国曾参撰。</p><p>《子思子》七卷鲁穆公师孔亻及撰。</p><p>《公孙尼子》一卷尼，似孔子弟子。</p><p>《孟子》十四卷齐卿孟轲撰，赵岐注。</p><p>《孟子》七卷郑玄注。</p><p>《孟子》七卷刘熙注。梁有《孟子》九卷，綦毋邃撰，亡。</p><p>《孙卿子》十二卷楚兰陵令荀况撰。梁有王孙子一卷，亡。</p><p>《董子》一卷战国时董无心撰。</p><p>《鲁连子》五卷、录一卷鲁连，齐人，不仕，称为先生。</p><p>《新语》二卷陆贾撰。</p><p>《贾子》十卷录一卷。汉梁太傅贾谊撰。</p><p>《盐铁论》十卷汉庐江府丞桓宽撰。</p><p>《新序》三十卷录一卷。刘向撰。</p><p>《说苑》二十卷刘向撰。</p><p>《扬子法言》十五卷、解一卷扬雄撰，李轨注。梁有《扬子法言》六卷，侯苞注。亡。</p><p>《扬子法言》十三卷宋衷注。</p><p>《扬子太玄经》九卷宋衷注。梁有《扬子太玄经》九卷，扬雄自作章句，亡。</p><p>《扬子太玄经》十卷陆绩、宋衷注。</p><p>《扬子太玄经》十卷蔡文邵注。梁有《扬子太玄经》十四卷，虞翻注；《扬子太玄经》十三卷，陆凯注；《扬子太玄经》七卷，王肃注。亡。</p><p>《桓子新论》十七卷后汉六安丞桓谭撰。</p><p>《潜夫论》十卷后汉处士王符撰。梁有王逸《正部论》八卷，后汉侍中王逸撰；《后序》十二卷，后汉司隶校尉应奉撰，《周生子要论》一卷，录一卷，魏侍中周生烈撰。亡。</p><p>《申鉴》五卷荀悦撰。</p><p>《魏子》三卷后汉会稽人魏朗撰。梁有《文检》六卷，似后汉末人作，亡。</p><p>《牟子》二卷后汉太尉牟融撰。</p><p>《典论》五卷魏文帝撰。</p><p>《徐氏中论》六卷魏太子文学徐干撰，梁目一卷。</p><p>《王子正论》十卷王肃撰。梁有《去伐论集》三卷，王粲撰。亡。</p><p>《杜氏体论》四卷魏幽州刺史杜恕撰。梁有《新书》五卷，王基撰；《周子》九卷，吴中书郎周昭撰。亡。</p><p>《顾子新语》十二卷吴太常顾谭撰。《通语》十卷，晋尚书左丞殷兴撰；《典语》十卷、《典语别》二卷，并吴中夏督陆景撰。亡。</p><p>《谯子法训》八卷谯周撰。梁有《谯子五教志》五卷，亡。</p><p>《袁子正论》十九卷袁准撰。梁又有《袁子正书》二十五卷，袁准撰；《孙氏成败志》三卷，孙毓撰；《古今通论》二卷，王婴撰；《蔡氏化清经》十卷，松滋令蔡洪撰；《通经》二卷，晋丞相从事中郎王长文撰。</p><p>《新论》十卷晋散骑常侍夏侯湛撰。梁有《杨子物理论》十六卷，《杨子大元经》十四卷，并晋徵士杨泉撰；《新论》十卷，晋金紫光禄大夫华谭撰；《梅子新论》一卷。亡。</p><p>《志林新书》三十卷虞喜撰。梁有《广林》二十四卷，又《后林》十卷，虞喜撰；《干子》十八卷，干宝撰；《闳论》二卷，晋江州从事蔡韶撰；《顾子》十卷，晋扬州主簿顾夷撰。亡。</p><p>《要览》十卷晋郡儒林祭酒吕竦撰。</p><p>《正览》六卷梁太子詹事周舍撰。梁有《三统五德论》二卷，曹思文撰，亡。</p><p>《诸葛武侯集诫》二卷</p><p>《众贤诫》十三卷</p><p>《女篇》一卷</p><p>《女鉴》一卷</p><p>《妇人训诫集》十一卷</p><p>《娣姒训》一卷</p><p>《曹大家女诫》一卷</p><p>《贞顺志》一卷</p><p>右六十二部，五百三十卷。通计亡书，合六十七部，六百九卷。</p><p>儒者，所以助人君明教化者也。圣人之教，非家至而户说，故有儒者宣而明之。其大抵本于仁义及五常之道，黄帝、尧、舜、禹、汤、文、武，咸由此则。《周官》：太宰以九两系邦国之人，其四曰儒是也。其后陵夷衰乱，儒道废阙。仲尼祖述前代，修正六经，三千之徒，并受其义。至于战国，孟轲、子思、荀卿之流，宗而师之，各有著述，发明其指。所谓中庸之教，百王不易者也。俗儒为之，不顾其本，苟欲哗众，多设问难，便辞巧说，乱其大体，致令学者难晓，故曰“博而寡要”。</p><p>《鬻子》一卷周文王师鬻熊撰。</p><p>《老子道德经》二卷周柱下史李耳撰。汉文帝时河上公注。梁有战国时河上丈人注《老子经》二卷，汉长陵三老丘望之注《老子》二卷，《汉》徵士严遵注《老子》二卷，虞翻注《老子》二卷，亡。</p><p>《老子道德经》二卷王弼注。梁有《老子道德经》二卷，张嗣注；《老子道德经》二卷，蜀才注。亡。</p><p>《老子道德经》二卷钟会注。梁有《老子道德经》二卷，晋太傅羊祜解释；《老子经》二卷，东晋江州刺史王尚述注；《老子》二卷，晋郎中程韶集解；《老子》二卷，邯郸氏注；《老子》二卷，常氏传；《老子》二卷，孟氏注；《老子》二卷，盈氏注。亡。</p><p>《老子道德经》二卷、音一卷晋尚书郎孙登注。</p><p>《老子道德经》二卷刘仲融注。梁有《老子道德经》二卷，巨生解；《老子道德经》二卷，晋西中郎将袁真注；《老子道德经》二卷，张凭注；《老子道德经》二卷，释惠琳注；《老子道德经》二卷，释惠严注；《老子道德经》二卷，王玄载注。亡。</p><p>《老子道德经》二卷卢景裕撰。</p><p>《老子音》一卷李轨撰。梁有《老子音》一卷，晋散骑常侍戴逵撰，亡。</p><p>《老子》四卷梁旷撰。</p><p>《老子指归》十一卷严遵注。</p><p>《老子指趣》三卷蠙丘望之撰。</p><p>《老子义纲》一卷顾欢撰。梁有《老子道德论》二卷，何晏撰；《老子序决》一卷，葛仙公撰；《老子杂论》一卷，何、王等注；《老子私记》十卷，梁简文帝撰；《老子玄示》一卷，韩壮撰；《老子玄谱》一卷，晋柴桑令刘遗民撰；《老子玄机》三卷，宗塞撰；《老子幽易》五卷，又《老子志》一卷，山琮撰。亡。</p><p>《老子义疏》一卷顾欢撰。梁有《老子义疏》一卷，释慧观撰，亡。</p><p>《老子义疏》五卷孟智周私记。</p><p>《老子义疏》四卷韦处玄撰。</p><p>《老子讲疏》六卷梁武帝撰。</p><p>《老子义疏》九卷戴诜撰。</p><p>《老子节解》二卷</p><p>《老子章门》一卷</p><p>《文子》十二卷文子，老子弟子。《七略》有九篇，梁《七录》十卷，亡。</p><p>《鹖冠子》三卷楚之隐人。</p><p>《列子》八卷郑之隐人列御寇撰，东晋光禄勋张湛注。</p><p>《庄子》二十卷梁漆园吏庄周撰，晋散骑常侍向秀注。本十二卷，今阙。梁有《庄子》十卷，东晋议郎崔撰注，亡。</p><p>《庄子》十六卷司马彪注。本二十一卷，今阙。</p><p>《庄子》三十卷、目一卷晋太傅主簿郭象注。梁《七录》三十三卷。</p><p>《集注庄子》六卷梁有《庄子》三十卷，晋丞相参军李赜注；《庄子》十八卷，孟氏注，录一卷。亡。</p><p>《庄子》音一卷李轨撰。</p><p>《庄子音》三卷徐邈撰。</p><p>《庄子集音》三卷徐邈撰。</p><p>《庄子注音》一卷司马彪等撰。</p><p>《庄子音》三卷郭象撰。梁有向秀《庄子音》一卷。</p><p>《庄子外篇杂音》一卷</p><p>《庄子内篇音义》一卷</p><p>《庄子讲疏》十卷梁简文帝撰。本二十卷，今阙。</p><p>《庄子讲疏》二卷张讥撰，亡。</p><p>《庄子讲疏》八卷</p><p>《庄子文句义》二十八卷本三十卷，今阙。梁有《庄子义疏》十卷，又《庄子义疏》三卷，宋处士王叔之撰，亡。</p><p>《庄子内篇讲疏》八卷周弘正撰。</p><p>《庄子义疏》八卷戴诜撰。</p><p>《南华论》二十五卷梁旷撰，本三十卷。</p><p>《南华论音》三卷</p><p>《庄成子》十二卷梁有《蹇子》一卷，今亡。</p><p>《玄言新记明庄部》二卷梁澡撰。</p><p>《守白论》一卷</p><p>《任子道论》十卷魏河东太守任嘏撰。梁有《浑舆经》一卷，魏安成令桓威撰，亡。</p><p>《唐子》十卷吴唐滂撰。梁有《苏子》七卷，晋北中郎参军苏彦撰；《宣子》二卷，晋宜城令宣舒撰；《陆子》十卷，陆云撰。亡。</p><p>《杜氏幽求新书》二十卷杜夷撰。</p><p>《抱朴子内篇》二十一卷、音一卷葛洪撰。梁有《顾道士新书论经》三卷，晋方士顾谷撰，亡。</p><p>《孙子》十二卷孙绰撰。</p><p>《符子》二十卷东晋员外郎符朗撰。梁有《贺子述言》十卷，宋太学博士贺道养撰；《少子》五卷，齐司徒左长史张融撰；梁有《养生论》三卷，嵇康撰；《摄生论》二卷，晋河内太守阮侃撰；《无宗论》四卷，《圣人无情论》六卷。亡。</p><p>《夷夏论》一卷顾欢撰。梁二卷。梁又有《谈众》三卷，亡。</p><p>《简文谈疏》六卷晋简文帝撰。</p><p>《无名子》一卷张太衡撰。</p><p>《玄子》五卷</p><p>《游玄桂林》二十一卷、目一卷张讥撰。</p><p>《广成子》十三卷商洛公撰。张太衡注，疑近人作。</p><p>右七十八部，合五百二十五卷。</p><p>道者，盖为万物之奥，圣人之至赜也。《易》曰：“一阴一阳之谓道。”又曰：“仁者见之谓之仁，智者见之谓之智，百姓日用而不知。”夫阴阳者，天地之谓也。天地变化，万物蠢生，则有经营之迹。至于道者，精微淳粹，而莫知其体。处阴与阴为一，在阳与阳不二。仁者资道以成仁，道非仁之谓也；智者资道以为智，道非智之谓也；百姓资道而日用，而不知其用也。圣人体道成性，清虚自守，为而不恃，长而不宰，故能不劳聪明而人自化，不假修营而功自成。其玄德深远，言象不测。先王惧人之惑，置于方外，六经之义，是所罕言。《周官》九两，其三曰师，盖近之矣。然自黄帝以下，圣哲之士，所言道者，传之其人，世无师说。汉时，曹参始荐盖公能言黄老，文帝宗之。自是相传，道学众矣。下士为之，不推其本，苟以异俗为高，狂狷为尚，迂诞谲怪而失其真。</p><p>《管子》十九卷齐相管夷吾撰。</p><p>《商君书》五卷秦相卫鞅撰。梁有《申子》三卷，韩相申不害撰，亡。</p><p>《慎子》十卷战国时处士慎到撰。</p><p>《韩子》二十卷、目一卷韩非撰。梁有《晁氏新书》三卷，汉御史大夫晁错撰，亡。</p><p>《正论》六卷汉大尚书崔寔撰。梁有《法论》十卷，刘邵撰；《政论》五卷，魏侍中刘暠撰；《阮子正论》五卷，魏清河太守阮武撰。亡。</p><p>《世要论》十二卷魏大司农桓范撰。梁有二十卷。又有《陈子要言》十四卷，吴豫章太守陈融撰；《蔡司徒难论》五卷，晋三公令史黄命撰。亡。</p><p>右六部，合七十二卷。</p><p>法者，人君所以禁淫慝，齐不轨，而辅于治者也。《易》著“先生明罚饬法”，《书》美“明于五刑，以弼五教”。《周官》，司寇“掌建国之三典，以佐王刑邦国，诘四方”；司刑“以五刑之法，丽万民之罪”是也。刻者为之，则杜哀矜，绝仁爱，欲以威劫为化，残忍为治，乃至伤恩害亲。</p><p>《邓析子》一卷析；郑大夫。</p><p>《尹文子》二卷尹文，周之处士，游齐稷下。</p><p>《士品》一卷魏文帝撰。梁有《刑声论》一卷，亡。</p><p>《人物志》三卷刘邵撰。梁有《士纬新书》十卷，姚信撰，又《姚氏新书》二卷，与《士纬》相似；《九州人士论》一卷，魏司空卢毓撰；《通古人论》一卷。亡。</p><p>右四部，合七卷。</p><p>名者，所以正百物，叙尊卑，列贵贱，各控名而责实，无相僭滥者也。《春秋传》曰：“古者名位不同，节文异数。”《孔子》曰：“名不正则言不顺，言不顺则事不成。”《周官》，宗伯“以九仪之命，正邦国之位，辩其名物之类”，是也。拘者为之，则苛察缴绕，滞于析辞而失大体。</p><p>《墨子》十五卷、目一卷宋大夫墨翟撰。</p><p>《隋巢子》一卷巢，似墨翟弟子。</p><p>《胡非子》一卷非，似墨翟弟子。梁有《田俅子》一卷，亡。</p><p>右三部，合一十七卷。</p><p>墨者，强本节用之术也。上述尧、舜、夏禹之行，茅茨不翦，粝粱之食，桐棺三寸，贵俭兼爱，严父上德，以孝示天下，右鬼神而非命。《汉书》以为本出清庙之守。然则《周官》宗伯“掌建邦之天神地禋人鬼”，肆师“掌立国祀及兆中庙中之禁令”，是其职也。愚者为之，则守于节俭，不达时变，推心兼爱，而混于亲疏也。</p><p>《鬼谷子》三卷皇甫谧注。鬼谷子，周世隐于鬼谷。梁有《补阙子》十卷，《湘东鸿烈》十卷，并元帝撰。亡。</p><p>《鬼谷子》三卷乐一注。</p><p>右二部，合六卷。</p><p>从横者，所以明辩说，善辞令，以通上下之志者也。《汉书》以为本出行人之官，受命出疆，临事而制。故曰：“诵《诗》三百，使于四方，不能专对，虽多亦奚以为？”《周官》，掌交“以节与币，巡邦国之诸侯及万姓之聚，导王之德意志虑，使辟行之，而和诸侯之好，达万民之说，谕以九税之利，九仪之亲，九牧之维，九禁之难，九戎之威”是也。佞人为之，则便辞利口，倾危变诈，至于贼害忠信，覆邦乱家。</p><p>《尉缭子》五卷梁并录六卷。尉缭，梁惠王时人。</p><p>《尸子》二十卷、目一卷梁十九卷。秦相卫鞅上客尸佼撰。其九篇亡，魏黄初中续。</p><p>《吕氏春秋》二十六卷秦相吕不韦撰，高诱注。</p><p>《淮南子》二十一卷汉淮南王刘安撰，许慎注。</p><p>《淮南子》二十一卷高诱注。</p><p>《论衡》二十九卷后汉徵士王充撰。梁有《洞序》九卷、录一卷，应奉撰，亡。</p><p>《风俗通义》三十一卷录一卷。应劭撰。梁三十卷。</p><p>《仲长子昌言》十二卷录一卷。汉尚书郎仲长统撰。</p><p>《蒋子万机论》八卷蒋济撰。梁有《笃论》四卷，杜恕撰；《刍荛论》五卷，钏会撰；梁有《诸葛子》五卷，吴太傅诸葛恪撰。亡。</p><p>《傅子》百二十卷晋司隶校尉傅玄撰。《默记》三卷，吴大鸿胪张俨撰。《裴氏新言》五卷，吴大鸿胪裴玄撰。梁有《新义》十八卷，吴太子中庶子刘褵撰；《析言论》二十卷，晋议郎张显撰；《桑丘先生书》二卷，晋征南军师杨伟撰。亡。</p><p>《时务论》十二卷杨伟撰。梁有《古世论》十七卷，《桓子》一卷；《秦子》三卷，吴秦菁撰；《刘子》十卷，《何子》五卷。亡。</p><p>《立言》六卷苏道撰。梁有《孔氏说林》二卷，孔衍撰，亡。</p><p>《抱朴子外篇》三十卷葛洪撰。梁有五十一卷。</p><p>《金楼子》十卷梁元帝撰。</p><p>《博物志》十卷张华撰。</p><p>《张公杂记》一卷张华撰。梁有五卷，与《博物志》相似，小小不同。又有《杂记》十卷，何氏撰，亡。</p><p>《杂记》十一卷张华撰。梁有《子林》二十卷，孟仪撰。亡。</p><p>《广志》二卷郭义恭撰。</p><p>《部略》十五卷</p><p>《博览》十三卷</p><p>《谏林》五卷齐晋陵令何翌之撰。</p><p>《述政论》十三卷陆澄撰。</p><p>《古今注》三卷崔豹撰。</p><p>《古今训》十一卷张显撰。</p><p>《古今善言》三十卷宋车骑将军范泰撰。</p><p>《善谏》二卷宋领军长史虞通之撰。</p><p>《缺文》十三卷陆澄撰。</p><p>《政论》十三卷陆澄撰。</p><p>《记闻》二卷宋后军参军徐益寿撰。</p><p>《新旧传》四卷</p><p>《释欲语》八卷刘霁撰。</p><p>《称谓》五卷后周大将军卢辩撰。</p><p>《备遗记》三卷</p><p>《纂要》一卷戴安道撰，亦云颜延之撰。</p><p>《方类》六卷</p><p>《俗说》三卷沈约撰。梁五卷。</p><p>《杂说》二卷沈约撰</p><p>《袖中记》二卷沈约撰。</p><p>《袖中略集》一卷沈约撰。</p><p>《珠丛》一卷沈约撰。</p><p>《采璧》三卷梁中书舍人庾肩吾撰。</p><p>《物始》十卷谢吴撰。</p><p>《宜览》二十二卷</p><p>《玉府集》八卷</p><p>《鸿宝》十卷</p><p>《显用》九卷</p><p>《坟典》三十卷卢辩撰。</p><p>《玉烛宝典》十二卷著作郎杜台卿撰。</p><p>《典言》四卷后魏人李穆叔撰。</p><p>《典言》四卷后齐中书郎荀士逊等撰。</p><p>《补文》六卷</p><p>《四时录》十二卷</p><p>《正训》二十卷</p><p>《内训》二十卷</p><p>《杂略》十三卷</p><p>《清神》三卷</p><p>《前言》八卷</p><p>《会林》五卷</p><p>《对林》十卷</p><p>《道言》六卷叱罗羡撰。</p><p>《道术志》三卷</p><p>《述伎艺》一卷</p><p>《诸书要略》一卷魏彦深撰。</p><p>《文府》五卷梁有《文章义府》三十卷。</p><p>《语对》十卷硃澹远撰。</p><p>《语丽》十卷硃澹远撰。</p><p>《对要》三卷</p><p>《杂语》三卷</p><p>《众书事对》三卷</p><p>《廊庙五格》二卷王彬撰。</p><p>《名数》八卷</p><p>《新言》四卷裴立撰。</p><p>《善说》五卷</p><p>《君臣相起发事》三卷</p><p>《物重名》五卷</p><p>《真注要录》一卷</p><p>《天地体》二卷</p><p>《杂事钞》二十四卷</p><p>《杂书钞》四十四卷</p><p>《子抄》三十卷梁黟令庾仲容撰。</p><p>《子钞》二十卷梁有《子钞》十五卷，沈约撰，亡。</p><p>《论集》八十六卷殷仲堪撰。梁九十六卷。梁又有《杂论》五十八卷，《杂论》十三卷，亡。</p><p>《皇览》一百二十卷缪袭等撰。梁六百八十卷。梁又有《皇览》一百二十三卷，何承天合；《皇览》五十卷，徐爰合，《皇览目》四卷；又有《皇览抄》二十卷，梁特进萧琛抄。亡。</p><p>《帝王集要》三十卷崔安撰。</p><p>《类苑》一百二十卷梁征虏刑狱参军刘孝标撰。梁《七录》八十二卷。</p><p>《华林遍略》六百二十卷梁绥安令徐僧权等撰。</p><p>《要录》六十卷</p><p>《寿光书苑》二百卷梁尚书左丞刘杳撰。</p><p>《科录》二百七十卷元晖撰。</p><p>《书图泉海》二十卷陈张式撰。</p><p>《呈寿堂御览》三百六十卷</p><p>《长洲玉镜》二百三十八卷</p><p>《书钞》一百七十四卷</p><p>《释氏谱》十五卷</p><p>《内典博要》三十卷</p><p>《净住子》二十卷齐竟陵王萧子良撰。</p><p>《因果记》十卷</p><p>《历代三宝记》三卷费长房撰。</p><p>《真言要集》十卷</p><p>《义记》二十卷萧子良撰。</p><p>《感应传》八卷宋尚书郎王延秀撰。</p><p>《众僧传》二十卷裴子野撰。</p><p>《高僧传》六卷虞孝敬撰。</p><p>《皇帝菩萨清净大舍记》三卷谢吴撰，亡。</p><p>《宝台四法藏目录》一百卷大业中撰。</p><p>《玄门宝海》一百二十卷大业中撰。</p><p>右九十七部，合二千七百二十卷。</p><p>杂者，兼儒、墨之道，通众家之意，以见王者之化，无所不冠者也。古者司史历记前言往行，祸福存亡之道。然则杂者，盖出史官之职也。放者为之，不求其本，材少而多学，言非而博，是以杂错漫羡，而无所指归。</p><p>《氾胜之书》二卷汉议郎氾胜之撰。</p><p>《四人月令》一卷后汉大尚书崔寔撰。</p><p>《禁苑实录》一卷</p><p>《齐民要术》十卷贾思勰撰。</p><p>《春秋济世六常拟议》五卷杨瑾撰。梁有《陶硃公养鱼法》，《卜式养羊法》、《养猪法》、《月政畜牧栽种法》，各一卷，亡。</p><p>右五部，一十九卷。</p><p>农者，所以播五谷，艺桑麻，以供衣食者也。《书》叙八政，其一曰食，二曰货。孔子曰：“所重民食。”《周官》：冢宰“以九职任万民”，其一曰“三农生九谷”，地官司稼“掌巡邦野之稼，而辨穜悬之种，周知其名与其所宜地，以为法而悬于邑闾”，是也。鄙者为之，则弃君臣之义，徇耕稼之利，而乱上下之序。</p><p>《燕丹子》一卷丹，燕王喜太子。梁有《青史子》一卷；又《宋玉子》一卷、录一卷，楚大夫宋玉撰；《群英论》一卷，郭颁撰；《语林》十卷，东晋处士裴启撰。亡。</p><p>《杂语》五卷</p><p>《郭子》三卷东晋中郎郭澄之撰。</p><p>《杂对语》三卷</p><p>《要用语对》四卷</p><p>《文对》三卷</p><p>《琐语》一卷梁金紫光禄大夫顾协撰。</p><p>《笑林》三卷后汉给事中邯郸淳撰。</p><p>《笑苑》四卷</p><p>《解颐》二卷阳玠松撰。</p><p>《世说》八卷宋临川王刘义庆撰。</p><p>《世说》十卷刘孝标注。梁有《俗说》一卷，亡。</p><p>《小说》十卷梁武帝敕安右长史殷芸撰。梁目，三十卷。</p><p>《小说》五卷</p><p>《迩说》一卷梁南台治书伏挺撰。</p><p>《辩林》二十卷萧贲撰。</p><p>《辩林》二十卷希秀撰。</p><p>《琼林》七卷周兽门学士阴颢撰。</p><p>《古今艺术》二十卷</p><p>《杂书钞》十三卷</p><p>《座右方》八卷庾元威撰。</p><p>《座右法》一卷</p><p>《鲁史欹器图》一卷仪同刘微注。</p><p>《器准图》三卷后魏丞相士曹行参军信都芳撰。</p><p>《水饰》一卷</p><p>右二十五部，合一百五十五卷。</p><p>小说者，街说巷语之说也。《传》载舆人之诵，《诗》美询于刍荛。古者圣人在上，史为书，瞽为诗，工诵箴谏，大夫规诲，士传言而庶人谤。孟春，徇木铎以求歌谣，巡省观人诗，以知风俗。过则正之，失则改之，道听途说，靡不毕纪。《周官》：诵训“掌道方志以诏观事，道方慝以诏辟忌，以知地俗”；而训方氏“掌道四方之政事，与其上下之志，诵四方之传道而观衣物”是也。孔子曰：“虽小道，必有可观者焉，致远恐泥。”</p><p>《司马兵法》三卷齐将司马穰苴撰。</p><p>《孙子兵法》二卷吴将孙武撰，魏武帝注。梁三卷。</p><p>《孙子兵法》一卷魏武、王凌集解。</p><p>《孙武兵经》二卷张子尚注。</p><p>《钞孙子兵法》一卷魏太尉贾诩钞。梁有《孙子兵法》二卷，孟氏解诂；《孙子兵法》二卷，吴处士沈友撰；又《孙子八阵图》一卷。亡。</p><p>《吴起兵法》一卷贾诩注。</p><p>《吴孙子牝牡八变阵图》二卷</p><p>《续孙子兵法》二卷魏武帝撰。</p><p>《孙子兵法杂占》四卷梁有《诸葛亮兵法》五卷，又《慕容氏兵法》一卷，亡。</p><p>《皇帝兵法》一卷宋武帝所传神人书。梁有《杂兵注》二十四卷，《兵法序》二卷，亡。</p><p>《太公六韬》五卷梁六卷。周文王师姜望撰。</p><p>《太公阴谋》一卷梁六卷。梁又有《太公阴谋》三卷，魏武帝解。</p><p>《太公阴符钤录》一卷</p><p>《太公金匮》二卷</p><p>《太公兵法》二卷梁三卷</p><p>《太公兵法》六卷梁有《太公杂兵书》六卷。</p><p>《太公伏符阴阳谋》一卷</p><p>《黄帝兵法孤虚杂记》一卷</p><p>《太公三宫兵法》一卷梁有《太一三宫兵法立成图》二卷。</p><p>《太公书禁忌立成集》二卷</p><p>《太公枕中记》一卷</p><p>《周书阴符》九卷</p><p>《周吕书》一卷</p><p>《黄石公内记敌法》一卷</p><p>《黄石公三略》三卷下邳神人撰，成氏注。梁又有《黄石公记》三卷，《黄石公略注》三卷。</p><p>《黄石公三奇法》一卷梁有《兵书》一卷，《张良经》与《三略》往往同，亡。</p><p>《黄石公五垒图》一卷</p><p>《黄石公阴谋行军秘法》一卷梁有《黄石公秘经》二卷。</p><p>《大将军兵法》一卷</p><p>《黄石公兵书》三卷</p><p>《兵书接要》十卷魏武帝撰。梁有《兵书接要别本》五卷，又有《兵书要论》七卷，亡。</p><p>《兵法接要》三卷魏武帝撰。</p><p>《三宫用兵法》一卷</p><p>《兵书略要》九卷魏武帝撰。梁有《兵要》二卷。</p><p>《魏武帝兵法》一卷梁有《魏时群臣表伐吴策》一卷，《诸州策》四卷，《军令》八卷，《尉缭子兵书》一卷。</p><p>《兵林》六卷东晋江都相孔衍撰。</p><p>《兵林》一卷</p><p>《玄女战经》一卷</p><p>《武林》一卷王略撰。</p><p>《黄帝问玄女兵法》四卷梁三卷。</p><p>《秦战斗》一卷</p><p>《梁主兵法》一卷</p><p>《梁武帝兵书钞》一卷</p><p>《梁武帝兵书要钞》一卷</p><p>《玉韬》十卷梁元帝撰。</p><p>《金韬》十卷</p><p>《金策》十九卷</p><p>《兵书要略》五卷后周齐王宇文宪撰。</p><p>《兵书》七卷</p><p>《兵书要术》四卷伍景志撰。</p><p>《兵记》八卷司马彪撰。一本二十卷。</p><p>《兵书要序》十卷赵氏撰。</p><p>《兵法》五卷</p><p>《杂兵书》十卷梁有《杂兵书》八卷，《三家兵法要集》三卷，《戎略机品》二卷，亡。</p><p>《大将军》一卷</p><p>《杂兵图》二卷</p><p>《兵略》五卷</p><p>《军胜见》十卷许昉撰。</p><p>《戎决》十三卷许昉撰。</p><p>《阵图》一卷</p><p>《阴策》二十二卷大都督刘祐撰。</p><p>《阴策林》一卷</p><p>《承神兵书》二十卷</p><p>《真人水镜》十卷</p><p>《战略》二十六卷金城公赵煚撰。</p><p>《金海》三十卷萧吉撰。</p><p>《兵书》二十五卷</p><p>《杂撰阴阳兵书》五卷莫珍宝撰。</p><p>《黄帝兵法杂要决》一卷</p><p>《黄帝军出大师年命立成》一卷</p><p>《黄帝复姓符》二卷许昉撰。梁有《辟兵法》一卷。</p><p>《黄帝太一兵历》一卷</p><p>《黄帝蚩尤风后行军秘术》二卷梁有《黄帝蚩尤兵法》一卷，亡。</p><p>《老子兵书》一卷</p><p>《吴有道占出军决胜负事》一卷梁二卷。又《黄帝出军杂用决》十二卷，《风气占军决胜战》二卷，太史令吴范撰。</p><p>《对敌权变》一卷吴氏撰。</p><p>《对敌占风》一卷梁有《黄帝夏氏占气》六卷，《兵法风气等占》三卷，亡。</p><p>《对敌权变逆顺》一卷</p><p>《兵法权仪》一卷</p><p>《六甲孤虚杂决》一卷梁有《孙子战斗六甲兵法》一卷。</p><p>《六甲孤虚兵法》一卷</p><p>《孤虚法》十卷梁有《兵法遁甲孤虚斗中域法》九卷。</p><p>《兵书杂占》十卷梁有《兵法日月风云背向杂占》十二卷，《兵法》三卷，《虚占》三卷，《京氏征伐军候》八卷。</p><p>《兵书杂历》八卷</p><p>《太一兵书》一十一卷梁二十卷。</p><p>《兵书内术》二卷</p><p>《兵法书决》九卷阙一卷。</p><p>《军国要略》一卷</p><p>《兵法要录》二卷</p><p>《用兵撮要》二卷</p><p>《用兵要术》一卷</p><p>《用兵秘法云气占》一卷</p><p>《五家兵法》一卷</p><p>《兵法三家军占秘要》一卷李行撰。</p><p>《气经上部占》一卷</p><p>《天大芒雾气占》一卷</p><p>《鬼谷先生占气》一卷</p><p>《五行候气占灾》一卷</p><p>《乾坤气法》一卷</p><p>《杂匈奴占》一卷汉武帝王朔注。</p><p>《对敌占》一卷</p><p>《杂占》八卷梁有《推元嘉十二年日时兵法》二卷，《逆推元嘉五十年太岁计用兵法》一卷。</p><p>《兵杀历》一卷</p><p>《马槊谱》一卷梁二卷。梁有《骑马都格》一卷，《骑马变图》一卷，《马射谱》一卷，亡。</p><p>《棋势》四卷梁有《术艺略序》五卷，孙暢之撰；《围棋势》七卷，湘东太守徐泓撰；《齐高棋图》二卷；《围棋九品序录》五卷，范汪等撰；《围棋势》二十九卷，晋赵王伦舍人马朗等撰；《棋品叙略》三卷；建元永明《棋品》二卷，宋员外殿中将军褚思庄撰；天监《棋品》一卷，梁尚书仆射柳恽撰。亡。</p><p>《杂博戏》五卷</p><p>《投壶经》一卷</p><p>梁东宫撰《太一博法》一卷</p><p>《双博法》一卷</p><p>《皇博法》一卷梁有《大小博法》一卷；《投壶经》四卷，《投壶变》一卷，晋左光禄大夫虞潭撰；《投壶道》一卷，郝冲撰；《击壤经》一卷。亡。</p><p>《象经》一卷周武帝撰。</p><p>《博塞经》一卷邵纲撰。</p><p>《棋势》十卷沈敞撰。</p><p>《棋势》十卷二卷，成。</p><p>《棋势》十卷王子冲撰。</p><p>《棋势》八卷</p><p>《棋图势》十卷</p><p>《棋九品序录》一卷范汪等注。</p><p>《棋后九品序》一卷袁遵撰。</p><p>《围棋品》一卷梁武帝撰。</p><p>《棋品序》一卷陆云公撰。</p><p>《棋法》一卷梁武帝撰。</p><p>《弹棋谱》一卷徐广撰。</p><p>《二仪十博经》一卷</p><p>《象经》一卷王褒注。</p><p>《象经》三卷王裕注。</p><p>《象经》一卷何妥注。</p><p>《象经发题义》一卷</p><p>右一百三十三部，五百一十二卷。</p><p>兵者，所以禁暴静乱者也。《易》曰：“古者弦木为弧，剡木为矢，弧矢之利，以威天下。”孔子曰：“不教人战，是谓弃之。”《周官》：大司马“掌九法九伐，以正邦国”是也。然皆动之以仁，行之以义，故能诛暴静乱，以济百姓。下至三季，恣情逞欲，争伐寻常，不抚其人，设变诈而灭仁义，至乃百姓离叛，以致于乱。</p><p>《周髀》一卷赵婴注。</p><p>《周髀》一卷甄鸾重述。</p><p>《周髀图》一卷</p><p>《灵宪》一卷张衡撰。</p><p>《浑天象注》一卷吴散骑常侍王蕃撰。</p><p>《浑天义》二卷</p><p>《浑天图》一卷石氏</p><p>《浑天图》一卷</p><p>《浑天图记》一卷梁有《昕天论》一卷，姚信撰；《安天论》六卷，虞喜撰；《图天图》一卷，《原天论》一卷，《神光内抄》一卷。</p><p>《定天论》三卷</p><p>《天仪说要》一卷陶弘景撰。</p><p>《玄图》一卷</p><p>《石氏星簿经赞》一卷</p><p>《星经》二卷</p><p>《廿氏四七法》一卷</p><p>《巫咸五星占》一卷</p><p>《天仪说要》一卷陶弘景撰。</p><p>《录轨象以颂其章》一卷内有图。</p><p>《天文集占》十卷晋太史令陈卓定。</p><p>《天文要集》四十卷晋太史令韩杨撰。</p><p>《天文要集》四卷</p><p>《天文要集》三卷</p><p>《天文集占》十卷梁百卷。梁有《石氏》、《甘氏天文占》各八卷。</p><p>《天文占》六卷李暹撰。</p><p>《天文占》一卷</p><p>《天文占气书》一卷</p><p>《天文集要钞》二卷</p><p>《天文书》二卷梁有《杂天文书》二十五卷。</p><p>《杂天文横占》一卷</p><p>《天文横图》一卷高文洪撰。</p><p>《天文集占图》十一卷梁有《天文五行图》十二卷，《天文杂占》十六卷，亡。</p><p>《天文录》三十卷梁奉朝请祖恆撰。</p><p>《天文志》十二卷吴云撰。</p><p>《天文志杂占》一卷吴云撰。梁有《天文杂占》十五卷，亡。</p><p>《天文》十二卷史崇注。</p><p>《天文十二次图》一卷梁有《天宫宿野图》一卷，亡。</p><p>《婆罗门天文经》二十一卷婆罗门舍仙人所说。</p><p>《婆罗门竭伽仙人天文说》三十卷</p><p>《婆罗门天文》一卷</p><p>《陈卓四方宿占》一卷梁四卷</p><p>《黄帝五星占》一卷</p><p>《五星占》一卷丁巡撰。</p><p>《五星占》一卷梁有《五星集占》六卷，《日月五星集占》十卷。</p><p>《五星占》一卷陈卓撰。</p><p>《五星犯列宿占》六卷</p><p>《杂星书》一卷</p><p>《星占》二十八卷孙僧化等撰。</p><p>《星占》一卷梁有《石氏星经》七卷，陈卓记；又《石氏星官》十九卷，又《星经》七卷，郭历撰。亡。</p><p>《天官星占》十卷陈卓撰。梁《天官星占》二十卷，吴袭撰。</p><p>《星占》八卷梁又有《星占》十八卷。</p><p>《中星经簿》十五卷梁有《星官簿赞》十三卷，又有《星书》三十四卷，《杂家星占》六卷，《论星》一卷，亡。</p><p>《著明集》十卷</p><p>《杂星图》五卷</p><p>《天文外官占》八卷</p><p>《杂星占》七卷</p><p>《杂星占》十卷</p><p>《海中星占》一卷梁有《论星》一卷。</p><p>《星图海中占》一卷</p><p>《解天命星宿要决》一卷</p><p>《摩登伽经说星图》一卷</p><p>《星图》二卷梁有《星书图》七卷。</p><p>《雪星占》一卷</p><p>《妖星流星形名占》一卷</p><p>《太白占》一卷</p><p>《流星占》一卷</p><p>《石氏星占》一卷吴袭撰。</p><p>《候云气》一卷</p><p>《星官次占》一卷</p><p>《彗孛占》一卷</p><p>《二十八宿二百八十三官图》一卷</p><p>《荆州占》二十卷宋通直郎刘严撰。梁二十二卷。</p><p>《翼氏占风》一卷</p><p>《日月晕》三卷梁《日月晕图》二卷。</p><p>《孝经内记》二卷</p><p>《京氏释五星灾异传》一卷</p><p>《京氏日占图》三卷</p><p>《夏氏日旁气》一卷许氏撰。梁四卷。</p><p>《日食弗候占》一卷</p><p>《魏氏日旁气图》一卷</p><p>《日旁云气图》五卷</p><p>《天文占云气图》一卷梁有《杂望气经》八卷，《候气占》一卷，《章贤十二时云气图》二卷。</p><p>《天文洪范日月变》一卷</p><p>《洪范占》二卷梁有《洪范五行星历》四卷。</p><p>《黄道晷景占》一卷梁有《晷景记》二卷。</p><p>《月行黄道图》一卷梁有《日月交会图郑玄注》一卷，又《日月本次位图》二卷。</p><p>《月晕占》一卷</p><p>《日月食晕占》四卷</p><p>《日食占》一卷</p><p>《日月薄蚀图》一卷</p><p>《日变异食占》一卷</p><p>《日月晕珥云气图占》一卷梁有《君失政大云雨日月占》二卷。</p><p>《二十八宿十二次》一卷</p><p>《二十八宿分野图》一卷</p><p>《五纬合杂》一卷</p><p>《五星合杂说》一卷</p><p>《垂象志》一百四十八卷</p><p>《太史注记》六卷</p><p>《灵台秘苑》一百一十五卷太史令庾季才撰。</p><p>右九十七部，合六百七十五卷。</p><p>天文者，所以察星辰之变，而参于政者也。《易》曰：“天垂象，见吉凶。”《书》称：“天视自我人视，天听自我人听。”故曰：“王政不修，谪见于天，日为之蚀。后德不修，谪见于天，月为之蚀。”其余孛彗飞流，见伏陵犯，各有其应。《周官》：冯相“掌十有二岁、十有二月、十有二辰、十日、二十有八星之位，辨其叙事，以会天位”是也。小人为之，则指凶为吉，谓恶为善，是以数术错乱而难明。</p><p>《四分历》三卷梁《四分历》三卷，汉修历人李梵撰。梁又有《三统历法》三卷，刘歆撰，亡。</p><p>《赵隐居四分历》一卷</p><p>《魏甲子元三统历》一卷</p><p>《姜氏三纪历》一卷</p><p>《历序》一卷姜氏撰。</p><p>《乾象历》三卷吴太子太傅阚泽撰。梁有《乾象历》五卷，汉会稽都尉刘洪等注；又有阚泽注五卷，又《乾象五星幻术》一卷，亡。</p><p>《历术》一卷吴太史令吴范撰。</p><p>《景初历》三卷晋杨伟撰。梁有《景初历术》二卷，《景初历》法三卷，又一本五卷，并杨伟撰；并《景初历略要》二卷。亡。</p><p>《景初壬辰元历》一卷杨冲撰。</p><p>《正历》四卷晋太常刘智撰。</p><p>《河西甲寅元历》一卷凉太史赵匪攵撰。</p><p>《甲寅元历序》一卷赵匪攵撰。</p><p>《宋元嘉历》二卷何承天撰。梁又有《元嘉历统》二卷，《元嘉中论历事》六卷，《元嘉历疏》一卷，《元嘉二十六年度日景数》一卷，亡。</p><p>《历术》一卷何承天撰。梁有《验日食法》三卷，何承天撰；又有《论频月合朔法》五卷，《杂历》七卷，《历法集》十卷，又《历术》十卷；《京氏要集历术》四卷，姜岌撰。亡。</p><p>《历术》一卷崔浩撰。</p><p>《神龟壬子元历》一卷后魏护军将军祖莹撰。</p><p>《魏后元年甲子历》一卷</p><p>《壬子元历》一卷后魏校书郎李业兴撰。</p><p>《甲寅元历序》一卷赵匪攵撰。</p><p>《魏武定历》一卷</p><p>《齐甲子元历》一卷宋氏撰。</p><p>《宋景业历》一卷景业，后齐散骑常侍。</p><p>《周天和年历》一卷甄鸾撰。</p><p>《甲子元历》一卷李业兴撰。</p><p>《周大象年历》一卷王琛撰。</p><p>《历术》一卷王琛撰。</p><p>《壬辰元历》一卷</p><p>《甲午纪历术》一卷</p><p>《新造历法》一卷</p><p>《开皇甲子元历》一卷</p><p>《历术》一卷华州刺史张宝撰。</p><p>《七曜本起》三卷后魏甄叔遵撰。</p><p>《七曜小甲子元历》一卷</p><p>《七曜历术》一卷梁《七曜历法》四卷。</p><p>《七曜要术》一卷</p><p>《七曜历法》一卷</p><p>《推七曜历》一卷</p><p>《五星历术》一卷</p><p>《天图历术》一卷</p><p>《陈永定七曜》四卷</p><p>《陈天嘉曜历》七卷</p><p>《陈天康二年七曜历》一卷</p><p>《陈光大元年七曜历》二卷</p><p>《陈光大二年七曜历》一卷</p><p>《陈太建年七曜历》十三卷</p><p>《陈至德年七曜历》二卷</p><p>《陈祯明年七曜历》二卷</p><p>《开皇七曜年历》一卷</p><p>《仁寿二年七曜历》一卷</p><p>《七曜历经四卷张宾撰。</p><p>《春秋去交分历》一卷</p><p>《历日义说》一卷</p><p>《律历注解》一卷</p><p>《龙历草》一卷</p><p>《推汉书律历志术》一卷</p><p>《推历法》一卷崔隐居撰。</p><p>《历疑质谳序》二卷</p><p>《兴和历疏》二卷</p><p>《七曜历数算经》一卷赵匪攵撰。</p><p>《算元嘉历术》一卷</p><p>《七曜历疏》一卷李业兴撰。</p><p>《七曜义疏》一卷李业兴撰。</p><p>《七曜术算》二卷甄鸾撰。</p><p>《七曜历疏》五卷太史令张胄玄撰。</p><p>《阴阳历术》一卷赵匪攵撰。梁有《朔气长历》二卷，皇甫谧撰；，《历章句》二卷，《月令七十二候》一卷，《三五历说图》一卷。亡。</p><p>《杂注》一卷</p><p>《历注》一卷</p><p>《历记》一卷</p><p>《杂历》二卷</p><p>《杂历术》一卷梁《三棋推法》一卷。</p><p>《太史注记》六卷</p><p>《太史记注》六卷</p><p>《见行历》一卷</p><p>《八家历》一卷</p><p>《漏刻经》一卷何承天撰。梁有后汉待诏太史霍融、何承天、杨伟等撰三卷，亡。</p><p>《漏刻经》一卷祖恆撰。</p><p>《漏刻经》一卷梁中书舍人硃史撰。</p><p>《漏刻经》一卷梁代撰。梁有《天监五年修漏刻事》一卷，亡。</p><p>《漏刻经》一卷陈太史令宋景撰。</p><p>《杂漏刻法》十一卷皇甫洪泽撰。</p><p>《晷漏经》一卷</p><p>《九章术义序》一卷</p><p>《九章算术》十卷刘徽撰。</p><p>《九章算术》二卷徐岳、甄鸾重述。</p><p>《九章算术》一卷李遵义疏。</p><p>《九九算术》二卷杨淑撰。</p><p>《九章别术》二卷</p><p>《九章算经》二十九卷徐岳、甄鸾等撰。</p><p>《九章算经》二卷徐岳注。</p><p>《九章六曹算经》一卷</p><p>《九章重差图》一卷刘徽撰。</p><p>《九章推图经法》一卷张崚撰。</p><p>《缀术》六卷</p><p>《孙子算经》二卷</p><p>《赵匪攵算经》一卷</p><p>《夏侯阳算经》二卷</p><p>《张丘建算经》二卷</p><p>《五经算术录遗》一卷</p><p>《五经算术》一卷</p><p>《算经异义》一卷张缵撰。</p><p>《张去斤算疏》一卷</p><p>《算法》一卷</p><p>《黄钟算法》三十八卷</p><p>《算律吕法》一卷</p><p>《众家算阴阳法》一卷</p><p>《婆罗门算法》三卷</p><p>《婆罗门阴阳算历》一卷</p><p>《婆罗门算经》三卷</p><p>右一百部，二百六十三卷。</p><p>历数者，所以揆天道，察昏明，以定时日，以处百事，以辨三统，以知厄会，吉隆终始，穷理尽性，而至于命者也。《易》曰：“先王以治历明时。”《书》叙：“期，三百有六旬有六日，以闰月定四时，成岁。”《春秋传》曰：“先王之正时也，履端于始，举正于中，归余于终。”又曰：“闰以正时，时以序事，事以厚生，生民之道。”其在《周官》，则亦太史之职。小人为之，则坏大为小，削远为近，是以道术破碎而难知。</p><p>《黄帝飞鸟历》一卷张衡撰。</p><p>《黄帝四神历》一卷吴范撰。</p><p>《黄帝地历》一卷</p><p>《黄帝斗历》一卷</p><p>《黄石公北斗三奇法》一卷</p><p>《风角集要占》十二卷</p><p>《风角要占》三卷梁八卷，京房撰。</p><p>《风角占》三卷梁有《侯公领中风角占》四卷。亡。</p><p>《风角总占要决》十一卷梁有《风角总集》一卷，《风角杂占要决》十二卷，亡。</p><p>《风角杂占》四卷梁有《风角杂占》十卷，亡。</p><p>《风角要集》十卷</p><p>《风角要集》六卷梁十一卷。</p><p>《风角要集》一卷</p><p>《风角要候》十一卷翼奉撰。</p><p>《风角书》十二卷梁十卷。</p><p>《风角》七卷章仇太翼撰。</p><p>《风角占候》四卷梁有《风角杂兵候》十三卷，亡。</p><p>《风角镮历占》二卷吕氏撰。</p><p>《风角要候》一卷章仇太翼撰。</p><p>《兵法风角式》一卷</p><p>《战斗风角鸟情》三卷梁有《风角五音六情经》十三卷，《风角兵候》十二卷。亡。</p><p>《风角鸟情》一卷翼氏撰。</p><p>《风角鸟情》二卷仪同临孝恭撰。</p><p>《阴阳风角相动法》一卷梁有《风角回风卒起占》五卷，《风角地辰》一卷，《风角望气》八卷，《风雷集占》一卷。</p><p>《五音相动法》二卷</p><p>《五音相动法》一卷梁有《风角五音占》五卷，京房撰，亡。</p><p>《风角五音图》二卷</p><p>《风角杂占五音图》五卷翼氏撰。梁十三卷，京房撰，翼奉撰。亡。</p><p>《黄帝九宫经》一卷</p><p>《九宫经》三卷郑玄注。梁有《黄帝四部九宫》五卷，亡。</p><p>《九宫行棋经》三卷郑玄注。</p><p>《九宫行棋经》三卷</p><p>《九宫行棋法》一卷房氏撰。</p><p>《九州行棋立成法》一卷王琛撰。</p><p>《九宫行棋杂法》一卷</p><p>《九宫行棋法》一卷</p><p>《行棋新术》一卷</p><p>《九宫行棋钞》一卷</p><p>《九宫推法》一卷</p><p>《三元九宫立成》二卷</p><p>《九宫要集》一卷豆卢晃撰。</p><p>《九宫经解》二卷李氏注。</p><p>《九宫图》一卷</p><p>《九宫变图》一卷</p><p>《九宫八卦式蟠龙图》一卷</p><p>《九宫郡县录》一卷</p><p>《九宫杂书》十卷梁有《太一九宫杂占》十二卷，亡。</p><p>《射候》二卷</p><p>《太一飞鸟历》一卷王琛撰。</p><p>《太一飞鸟历》一卷</p><p>《太一飞鸟历》二卷</p><p>《太一十精飞鸟历》一卷</p><p>《太一飞鸟立成》一卷</p><p>《太一飞鸟杂决捕盗贼法》一卷</p><p>《太一三合五元要决》一卷梁有《黄帝太一杂书》十六卷，《黄帝太一度厄秘术》八卷，《太一帝记法》八卷，《太一杂用》十四卷，《太一杂要》七卷，《杂太一经》八卷，亡。</p><p>《太一龙首式经》一卷董氏注。梁三卷。梁又有《式经》三十三卷，亡。</p><p>《太一经》二卷宋琨撰。</p><p>《太一式杂占》十卷梁二十卷。</p><p>《太一九宫杂占》十卷</p><p>《黄帝飞鸟历》一卷</p><p>《黄帝集灵》三卷</p><p>《黄帝绛图》一卷</p><p>《黄帝龙首经》二卷</p><p>《黄帝式经三十六用》一卷曹氏撰。</p><p>《黄帝式用当阳经》二卷</p><p>《黄帝奄心图》一卷</p><p>《玄女式经要法》一卷</p><p>《黄帝阴阳遁甲》六卷</p><p>《遁甲决》一卷吴相伍子胥撰。</p><p>《遁甲文》一卷伍子胥撰。</p><p>《遁甲经要钞》一卷</p><p>《遁甲万一决》二卷</p><p>《遁甲九元九局立成法》一卷</p><p>《遁甲肘后立成囊中秘》一卷葛洪撰。</p><p>《遁甲囊中经》一卷</p><p>《遁甲囊中经疏》一卷</p><p>《遁甲立成》六卷</p><p>《遁甲叙三元玉历立成》一卷郭弘远撰。</p><p>《遁甲立成》一卷</p><p>《遁甲立成法》一卷临孝恭撰。</p><p>《遁甲穴隐秘处经》一卷</p><p>《黄帝九元遁甲》一卷王琛撰。</p><p>《黄帝出军遁甲式法》一卷</p><p>《遁甲法》一卷</p><p>《遁甲术》一卷</p><p>《阳遁甲用局法》一卷临孝恭撰。</p><p>《杂遁甲钞》四卷</p><p>《三元遁甲上图》一卷</p><p>《三元遁甲图》三卷</p><p>《遁甲九宫八门图》一卷</p><p>《遁甲开山图》三卷荣氏撰。</p><p>《遁甲返覆图》一卷葛洪撰。</p><p>《遁甲年录》一卷</p><p>《遁甲支手决》一卷</p><p>《遁甲肘后立成》一卷</p><p>《遁甲行日时》一卷</p><p>《遁甲孤虚记》一卷伍子胥撰。</p><p>《遁甲孤虚注》一卷</p><p>《东方朔岁占》一卷</p><p>《斗中孤虚图》一卷</p><p>《孤虚占》一卷</p><p>《遁甲九宫亭亭白奸书》一卷</p><p>《战斗博戏等法》一卷</p><p>《玉女反闭局法》三卷</p><p>《逆刺》一卷京房撰。</p><p>《逆刺占》一卷</p><p>《逆刺总决》一卷</p><p>《壬子决》一卷</p><p>《鸟情占》一卷王乔撰。</p><p>《鸟情逆占》一卷</p><p>《鸟情书》二卷</p><p>《鸟情杂占禽兽语》一卷</p><p>《占鸟情》二卷</p><p>《六情决》一卷王琛撰。</p><p>《六情鸟音内秘》一卷焦氏撰。</p><p>《孝经元辰决》九卷</p><p>《孝经元辰》二卷</p><p>《元辰本属经》一卷</p><p>《推元辰厄会》一卷</p><p>《元辰事》一卷</p><p>《元辰救生削死法》一卷</p><p>《推元辰要秘次序》一卷</p><p>《元辰章用》二卷</p><p>《杂推元辰要秘立成》六卷</p><p>《元辰立成谱》一卷</p><p>《方正百对》一卷京房撰。</p><p>《晋灾祥》一卷京房撰。</p><p>《灾祥集》七十六卷</p><p>《地形志》八十七卷庾季才撰。</p><p>《海中仙人占灾祥书》三卷</p><p>《周易占事》十二卷汉魏郡太守京房撰。</p><p>《遁甲》三卷梁有《遁甲经》十卷，《遁甲正经》五卷，《太一遁甲》一卷，亡。</p><p>《遁甲要用》四卷葛洪撰。</p><p>《遁甲秘要》一卷葛洪撰。</p><p>《遁甲要》一卷葛洪撰。</p><p>《遁甲》三十三卷后魏信都芳撰。</p><p>《三元遁甲》六卷许昉撰。</p><p>《三元遁甲》六卷陈员外散骑常侍刘毗撰。</p><p>《三元遁甲》二卷梁《太一遁甲》一卷，《遁甲三元》三卷。</p><p>《三元九宫遁甲》二卷梁有《遁甲三元》三卷，亡。</p><p>《三正遁甲》一卷杜仲撰。</p><p>《遁甲》三十五卷</p><p>《遁甲时下决》三十三卷</p><p>《阴阳遁甲》十四卷</p><p>《遁甲正经》三卷梁五卷</p><p>《遁甲经》十卷</p><p>《遁甲开山图》一卷梁《遁甲开山经图》一卷。</p><p>《遁甲九星历》一卷</p><p>《遁甲三奇》三卷</p><p>《遁甲推时要》一卷</p><p>《遁甲三元九甲立成》一卷</p><p>《杂遁甲》五卷梁九卷。《遁甲经外篇》一百卷，《六甲隐图》并《遁甲图》二卷，亡。</p><p>《阳遁甲》九卷释智海撰。</p><p>《阴遁甲》九卷</p><p>《武王须臾》二卷</p><p>《六壬式经杂占》九卷梁有《六壬式经》三卷，亡。</p><p>《六壬释兆》六卷</p><p>《破字要决》一卷</p><p>《桓安吴式经》一卷梁有《杂式占》五卷，《式经杂要》、《决式立成》各九卷，《式王历》、《伍子胥式经章句》、《起射覆式》、《越相范蠡玉笥式》，各二卷，亡。</p><p>《光明符》十二卷录一卷，梁简文帝撰。</p><p>《龟经》二卷晋掌卜大夫史苏撰。梁有《史苏龟经》十卷；《龟决》二卷，葛洪撰；《管郭近要决》、《龟音色》、《九宫著龟序》各一卷；《龟卜要决》、《龟图五行九亲》各四卷；又《龟亲经》三十卷，周子曜撰。亡。</p><p>《史苏沉思经》一卷</p><p>《龟卜五兆动摇决》一卷</p><p>《周易占》十二卷京房撰。梁《周易妖占》十三卷，京房撰。</p><p>《周易守林》三卷京房撰。</p><p>《周易集林》十二卷京房撰。《七录》云伏万寿撰。</p><p>《周易飞候》九卷京房撰。梁有《周易飞候六日七分》八卷，亡。</p><p>《周易飞候》六卷京房撰。</p><p>《周易四时候》四卷京房撰。</p><p>《周易错卦》七卷京房撰。</p><p>《周易混沌》四卷京房撰。</p><p>《周易委化》四卷京房撰。</p><p>《周易逆刺占灾异》十二卷京房撰。</p><p>《周易占》一卷张浩撰。</p><p>《周易杂占》十三卷</p><p>《周易杂占》十一卷</p><p>《周易杂占》九卷尚广撰。梁有《周易杂占》八卷，武靖撰。亡。</p><p>《易林》十六卷焦赣撰。梁又本三十二卷。</p><p>《易林变占》十六卷焦赣撰。</p><p>《易林》二卷费直撰。梁五卷。</p><p>《易内神筮》二卷费直撰。梁有《周易筮占林》五卷，费直撰，亡。</p><p>《易新林》一卷后汉方士许峻等撰。梁十卷。</p><p>《易灾条》二卷许峻撰。</p><p>《易决》一卷许峻撰。梁有《易杂占》七卷，许峻撰，又《易要决》三卷，亡。</p><p>《周易通灵决》二卷魏少府丞管辂撰。</p><p>《周易通灵要决》一卷管辂撰。</p><p>《周易集林律历》一卷虞翻撰。梁有《周易筮占》二十四卷，晋徵士徐苗撰，亡。</p><p>《周易新林》四卷郭璞撰。梁有《周易杂占》十卷，葛洪撰。亡。</p><p>《周易新林》九卷郭璞撰。梁有《周易林》五卷，郭璞撰，亡。</p><p>《易洞林》三卷郭璞撰。</p><p>《周易新林》一卷</p><p>《周易新林》二卷</p><p>《易林》三卷鲁洪度撰。</p><p>《周易林》十卷梁《周易林》三十三卷，录一卷。</p><p>《易赞林》二卷</p><p>《易立成林》二卷郭氏撰。</p><p>《易立成》四卷</p><p>《易玄成》一卷</p><p>《周易立成占》三卷颜氏撰。</p><p>《神农重卦经》二卷</p><p>《文王幡音》一卷</p><p>《易三备》三卷</p><p>《易三备》一卷</p><p>《易占》三卷</p><p>《易射覆》二卷</p><p>《易射覆》一卷</p><p>《周易孔子通覆决》三卷颜氏撰。</p><p>《易林要决》一卷</p><p>《易要决》二卷梁有《周易历》、《周易初学筮要法》各一卷。</p><p>《周易髓脑》二卷</p><p>《易脑经》一卷郑氏撰。</p><p>《周易玄品》二卷</p><p>《易律历》一卷虞翻撰。</p><p>《易历》七卷</p><p>《易历决疑》二卷</p><p>《周易卦林》一卷</p><p>《洞林》三卷梁元帝撰。</p><p>《连山》三十卷梁元帝撰。</p><p>《杂筮占》四卷</p><p>《五兆算经》一卷</p><p>《十二灵棋卜经》一卷梁有《管公明算占书》一卷，《五行杂卜经》十卷，亡。</p><p>《京君明推偷盗书》一卷</p><p>《天皇大神气君注历》一卷</p><p>《太史公万岁历》一卷</p><p>《千岁历祠》一卷任氏撰。</p><p>《万岁历祠》二卷</p><p>《万年历二十八宿人神》一卷</p><p>《六甲周天历》一卷孙僧化撰。</p><p>《六十甲子历》八卷</p><p>《历祀》一卷</p><p>《田家历》十二卷</p><p>《三合纪饥穰》一卷</p><p>《师旷书》三卷</p><p>《海中仙人占灾祥书》三卷</p><p>《东方朔占》二卷</p><p>《东方朔书》二卷</p><p>《东方朔书钞》二卷</p><p>《东方朔历》一卷</p><p>《东方朔占候水旱下人善恶》一卷梁有《择日书》十卷，《太岁所在占善恶书》一卷，亡。</p><p>《杂忌历》二卷魏光禄勋高堂隆撰。</p><p>《百忌大历要钞》一卷</p><p>《百忌历术》一卷</p><p>《百忌通历法》一卷梁有《杂百忌》五卷。亡。</p><p>《历忌新书》十二卷</p><p>《太史百忌历图》一卷梁有《太史百忌》一卷，亡。</p><p>《杂杀历》九卷梁有《秦灾异》一卷，后汉中郎郗萌撰；《后汉灾异》十五卷，《晋灾异簿》二卷，《宋灾异簿》四卷，《杂凶妖》一卷，《破书》、《玄武书契》各一卷。亡。</p><p>《二仪历头堪余》一卷</p><p>《堪余历》二卷</p><p>《注历堪余》一卷</p><p>《地节堪余》二卷</p><p>《堪余历注》一卷</p><p>《堪余》四卷</p><p>《大小堪余历术》一卷梁《大小堪余》三卷。</p><p>《四序堪余》二卷殷绍撰。梁有《堪余天赦书》七卷，《杂堪余》四卷，亡。</p><p>《八曾堪余》一卷</p><p>《杂要堪余》一卷</p><p>《元辰五罗算》一卷</p><p>《孝经元辰》四卷梁有《五行元辰厄会》十三卷，《孝经元辰会》九卷，《孝经元辰决》一卷，亡。</p><p>《元辰历》一卷</p><p>《杂元辰禄命》二卷</p><p>《河禄命》三卷梁有《五行禄命厄会》十卷，亡。</p><p>《乾坤气法》一卷许辩撰。</p><p>《易通统卦验玄图》一卷</p><p>《易通统图》二卷</p><p>《易新图序》一卷</p><p>《易通统图》一卷</p><p>《易八卦命录斗内图》一卷郭璞撰。</p><p>《易斗图》一卷郭璞撰。</p><p>《易八卦斗内图》二卷</p><p>《八卦斗内图》二卷梁有《周易八卦五行图》、《周易斗中八卦绝命图》、《周易斗中八卦推游年图》各一卷，亡。</p><p>《周易分野星图》一卷</p><p>《举百事略》一卷</p><p>《五姓岁月禁忌》一卷</p><p>《举百事要》一卷</p><p>《嫁娶经》四卷</p><p>《阴阳婚嫁书》四卷</p><p>《杂阴阳婚嫁书》三卷</p><p>《婚嫁书》二卷</p><p>《婚嫁黄籍科》一卷</p><p>《六合婚嫁历》一卷梁《六合婚嫁书》及图，各一卷。</p><p>《嫁娶迎书》四卷</p><p>《杂婚嫁书》六卷</p><p>《嫁娶阴阳图》二卷</p><p>《阴阳嫁娶图》二卷</p><p>《杂嫁娶房内图术》四卷</p><p>《九天嫁娶图》一卷</p><p>《六甲贯胎书》一卷</p><p>《产乳书》二卷</p><p>《产经》一卷</p><p>《推产妇何时产法》一卷王琛撰。</p><p>《推产法》一卷</p><p>《杂产书》六卷</p><p>《生产符仪》一卷</p><p>《产图》二卷</p><p>《杂产图》四卷</p><p>《拜官书》三卷</p><p>《临官冠带书》一卷</p><p>《仙人务子传神通黄帝登坛经》一卷</p><p>《坛经》一卷四等撰。</p><p>《登坛经》三卷</p><p>《五姓登坛图》一卷</p><p>《登坛文》一卷梁有《二公地基》一卷，《杂地基立成》五卷，《八神图》二卷，《十二属神图》一卷，亡。</p><p>《沐浴书》一卷梁有《裁衣书》一卷，亡。</p><p>《占梦书》三卷京房撰。</p><p>《占梦书》一卷崔元撰。</p><p>《竭伽仙人占梦书》一卷</p><p>《占梦书》一卷周宣等撰。</p><p>《新撰占梦书》十七卷并目录。</p><p>《梦书》十卷</p><p>《解梦书》二卷</p><p>《海中仙人占体及杂吉凶书》三卷</p><p>《海中仙人占吉凶要略二卷》</p><p>《杂占梦书》一卷梁有《师旷占》五卷，《东方朔占》七卷，《黄帝太一杂占》十卷，《和菟鸟鸣书》、《王乔解鸟语经》、《騑书》、《耳鸣书》、《目书》各一卷，《董仲舒请祷图》三卷，亡。</p><p>《灶经》十四卷梁简文帝撰。梁又有《祠灶书》一卷，《六甲祀书》二卷，又有《太玄禁经》、《白兽七变经》、《墨子枕中五行要记》、《淮南万毕经》、《淮南变化术》、《陶硃变化术》各一卷，《三五步刚》三十卷，《五行变化墨子》五卷，《淮南中经》四卷，《六甲隐形图》五卷，太史公《素王妙论》二卷，亡。</p><p>《瑞应图》三卷</p><p>《瑞图赞》二卷梁有孙柔之《瑞应图记》、《孙氏瑞应图赞》各三卷，亡。</p><p>《祥瑞图》十一卷</p><p>《祥瑞图》八卷侯亶撰。</p><p>《芝英图》一卷</p><p>《祥异图》十一卷</p><p>《灾异图》一卷</p><p>《地动图》一卷</p><p>《张掖郡玄石图》一卷高堂隆撰</p><p>《张掖郡玄石图》一卷孟众撰。梁有《晋玄石图》一卷，《晋德易天图》二卷，亡。</p><p>《天镜》二卷</p><p>《乾坤镜》二卷梁《天镜》、《地镜》、《日月镜》、《四规镜经》各一卷，《地镜图》六卷，亡。</p><p>《望气书》七卷</p><p>《云气占》一卷梁《望气相山川宝藏秘记》一卷，《仙宝剑经》二卷，亡。</p><p>《地形志》八十卷庾季才撰。</p><p>《宅吉凶论》三卷</p><p>《相宅图》八卷</p><p>《五姓墓图》一卷梁有《冢书》、《黄帝葬山图》各四卷，《五音相墓书》五卷，《五音图墓书》九十一卷，《五姓图山龙》及《科墓葬不传》各一卷，《杂相墓书》四十五卷，亡。</p><p>《相书》四十六卷</p><p>《相经要录》二卷萧吉撰。《相经》三十卷，钟武隶撰；《相书》十一卷，樊、许、唐氏《武王相书》一卷，《杂相书》九卷，《相书图》七卷。亡。</p><p>《相手板经》六卷梁《相手板经》、《受版图》、韦氏《相板印法指略抄》、魏征东将军程申伯《相印法》各一卷，亡。</p><p>《大智海》四卷</p><p>《白泽图》一卷</p><p>《相马经》一卷梁有《伯乐相马经》、《阙中铜马法》、《周穆王八马图》、《齐侯大夫宁戚相牛经》、《王良相牛经》、《高堂隆相牛经》、《淮南八公相鹄经》、《浮丘公相鹤书》、《相鸭经》、《相鸡经》、《相鹅经》、《相贝经》、《祖恆权衡记》、《称物重率术》各二卷，《刘潜泉图记》三卷，亡。</p><p>右二百七十二部，合一千二十二卷。</p><p>五行者，金、木、水、火、土，五常之形气者也。在天为五星，在人为五藏，在目为五色，在耳为五音，在口为五味，在鼻为五臭。在上则出气施变，在下则养人不倦。故《传》曰：“天生五材，废一不可。”是以圣人推其终始，以通神明之变，为卜筮以考其吉凶，占百事以观于来物，观形法以辨其贵贱。《周官》则分在保章、冯相、卜师、筮人、占梦、綍，而太史之职，实司总之。小数者才得其十觕，便以细事相乱，以惑于世。</p><p>《黄帝素问》九卷梁八卷。</p><p>《黄帝甲乙经》十卷音一卷。梁十二卷。</p><p>《黄帝八十一难》二卷梁有《黄帝众难经》一卷，吕博望注，亡。</p><p>《黄帝针经》九卷梁有《黄帝针炙经》十二卷，徐悦、龙衔素《针经并孔穴暇蟆图》三卷，《杂针经》四卷，程天祚《针经》六卷，《灸经》五卷，《曹氏灸方》七卷，秦承祖《偃侧杂针灸经》三卷，亡。</p><p>《徐叔响针灸要钞》一卷</p><p>《玉匮针经》一卷</p><p>《赤乌神针经》一卷</p><p>《岐伯经》十卷</p><p>《脉经》十卷王叔和撰。</p><p>《脉经》二卷梁《脉经》十四卷，又《脉生死要诀》二卷；又《脉经》六卷，黄公兴撰；《脉经》六卷，秦承祖撰；《脉经》十卷，康普思撰。亡。</p><p>《黄帝流注脉经》一卷梁有《明堂流注》六卷，亡。</p><p>《明堂孔穴》五卷梁《明堂孔穴》二卷，《新撰针灸穴》一卷，亡。</p><p>《明堂孔穴图》三卷</p><p>《明堂孔穴图》三卷梁有《偃侧图》八卷，又《偃侧图》二卷。</p><p>《神农本草》八卷梁有《神农本草》五卷，《神农本草属物》二卷，《神农明堂图》一卷，《蔡邕本草》七卷，《华佗弟子吴普本草》六卷，《陶隐居本草》十卷，《随费本草》九卷，《秦承祖本草》六卷，《王季璞本草经》三卷，《李譡之本草经》、《谈道术本草经钞》各一卷，《宋大将军参军徐叔响本草病源合药要钞》五卷，《徐叔响等四家体疗杂病本草要钞》十卷，《王末钞小兒用药本草》二卷，《甘浚之痈疽耳眼本草要钞》九卷，《陶弘景本草经集注》七卷，《赵赞本草经》一卷，《本草经轻行》、《本草经利用》各一卷，亡。</p><p>《神农本草》四卷雷公集注。</p><p>《甄氏本草》三卷</p><p>《桐君药录》三卷梁有《云麾将军徐滔新集药录》四卷，《李譡之药录》六卷，《药法》四十二卷，《药律》三卷，《药性》《药对》各二卷，《药目》三卷，《神农采药经》二卷，《药忌》一卷，亡。</p><p>《太清草木集要》二卷陶隐居撰。</p><p>《张仲景方》十五卷仲景，后汉人。梁有《黄素药方》二十五卷，亡。</p><p>《华佗方》十卷吴普撰。佗，后汉人。梁有《华佗内事》五卷，又《耿奉方》六卷，亡。</p><p>《集略杂方》十卷</p><p>《杂药方》一卷梁有《杂药方》四十六卷。</p><p>《杂药方》十卷</p><p>《寒食散论》二卷梁有《寒食散汤方》二十卷，《寒食散方》一十卷，《皇甫谧、曹翕论寒食散方》二卷，亡。</p><p>《寒食散对疗》一卷释道洪撰。</p><p>《解寒食散方》二卷释智斌撰。梁《解散论》二卷。</p><p>《解寒食散论》二卷梁有《徐叔响解寒食散方》六卷，《释慧义寒食解杂论》七卷，亡。</p><p>《杂散方》八卷梁有《解散方》、《解散论》各十三卷，《徐叔响解散消息节度》八卷，《范氏解散方》七卷，《解释慧义解散方》一卷，亡。</p><p>《汤丸方》十卷</p><p>《杂丸方》十卷梁有《百病膏方》十卷，《杂汤丸散酒煎薄帖膏汤妇人少小方》九卷，《羊中散杂汤丸散酒方》一卷，《疗下汤丸散方》十卷。</p><p>《石论》一卷</p><p>《医方论》七卷梁有《张仲景辨伤寒》十卷，《疗伤寒身验方》、《徐文伯辨伤寒》各一卷，《伤寒总要》二卷，《支法存申苏方》五卷，《王叔和论病》六卷，《张仲景评病要方》一卷，《徐叔响、谈道述、徐悦体疗杂病疾源》三卷，《甘浚之痈疽部党杂病疾源》三卷，《府藏要》三卷，亡。</p><p>《肘后方》六卷葛洪撰。梁二卷。《陶弘景补阙肘后百一方》九卷，亡。</p><p>《姚大夫集验方》十二卷</p><p>《范东阳方》一百五卷录一卷。范汪撰。梁一百七十六卷。梁又有《阮河南药方》十六卷，阮文叔撰；《释僧深药方》三十卷，《孔中郎杂药方》二十九卷，《宋建平王典术》一百二十卷；《羊中散药方》三十卷，羊欣撰；《褚澄杂药方》二十卷，齐吴郡太守褚澄撰。亡。</p><p>《秦承祖药方》四十卷见三卷。梁有《阳眄药方》二十八卷，《夏侯氏药方》七卷，《王季琰药方》一卷，《徐叔响杂疗方》二十二卷，《徐叔响杂病方》六卷，《李譡之药方》一卷，《徐文伯药方》二卷，亡。</p><p>《胡洽百病方》二卷梁有《治卒病方》一卷；《徐奘要方》一卷，无锡令徐奘撰；《辽东备急方》三卷，都尉臣广上；《殷荆州要方》一卷，殷仲堪撰。亡。</p><p>《俞氏疗小兒方》四卷梁有《范氏疗妇人药方》十一卷，《徐叔响疗少小百病杂方》三十七卷，《疗少小杂方》二十卷，《疗少小杂方》二十九卷，《范氏疗小兒药方》一卷，《王末疗小兒杂方》十七卷，亡。</p><p>《徐嗣伯落年方》三卷梁有《徐叔响疗脚弱杂方》八卷，《徐文伯辨脚弱方》一卷，《甘浚之疗痈疽金创要方》十四卷，《甘浚之疗痈疽毒惋杂病方》三卷，《甘伯齐疗痈疽金创方》十五卷。亡。</p><p>《陶氏效验方》六卷梁五卷。梁又有《疗目方》五卷，《甘浚之疗耳眼方》十四卷，《神枕方》一卷，《杂戎狄方》一卷，宋武帝撰；《摩诃出胡国方》十卷，摩诃胡沙门撰；又《范晔上香方》一卷，《杂香膏方》一卷。亡。</p><p>《彭祖养性经》一卷</p><p>《养生要集》十卷张湛撰。</p><p>《玉房秘决》十卷</p><p>《墨子枕内五行纪要》一卷梁有《神枕方》一卷，疑此即是。</p><p>《如意方》十卷</p><p>《练化术》一卷</p><p>《神仙服食经》十卷</p><p>《杂仙饵方》八卷</p><p>《服食诸杂方》二卷梁有《仙人水玉酒经》一卷。</p><p>《老子禁食经》一卷</p><p>《崔氏食经》四卷</p><p>《食经》十四卷梁有《食经》二卷，又《食经》十九卷；《刘休食方》一卷，齐冠军将军刘休撰。亡。</p><p>《食馔次第法》一卷梁有《黄帝杂饮食忌》二卷。</p><p>《四时御食经》一卷梁有《太官食经》五卷，又《太官食法》二十卷，《食法杂酒食要方白酒》并《作物法》十二卷，《家政方》十二卷，《食图》、《四时酒要方》、《白酒方》、《七日面酒法》、《杂酒食要法》、《杂藏酿法》、《杂酒食要法》、《酒》并《饮食方》、《絺及铛蟹方》、《羹翙法》、《且膢朐法》、《北方生酱法》各一卷，亡。</p><p>《疗马方》一卷梁有《伯乐疗马经》一卷，疑与此同。</p><p>《黄帝素问》八卷全元起注。</p><p>《脉经》二卷徐氏撰。</p><p>《华佗观形察色并三部脉经》一卷</p><p>《脉经决》二卷徐氏新撰。</p><p>《脉经钞》二卷许建吴撰。</p><p>《黄帝素问女胎》一卷</p><p>《三部四时五藏辨诊色决事脉》一卷</p><p>《脉经略》一卷</p><p>《辨病形证》七卷</p><p>《五藏决》一卷</p><p>《论病源候论》五卷目一卷，吴景贤撰。</p><p>《服石论》一卷</p><p>《痈疽论方》一卷</p><p>《五藏论》五卷</p><p>《虐论并方》一卷</p><p>《神农本草经》三卷</p><p>《本草经》四卷蔡英撰。</p><p>《药目要用》二卷</p><p>《本草经略》一卷</p><p>《本草》二卷徐太山撰。</p><p>《本草经类用》三卷</p><p>《本草音义》三卷姚最撰。</p><p>《本草音义》七卷甄立言撰。</p><p>《本草集录》二卷</p><p>《本草钞四卷》四卷</p><p>《本草杂要决》一卷</p><p>《本草要方》三卷甘浚之撰。</p><p>《依本草录药性》三卷录一卷。</p><p>《灵秀本草图》六卷原平仲撰。</p><p>《芝草图》一卷</p><p>《入林采药法》二卷</p><p>《太常采药时月》一卷</p><p>《四时采药及合目录》四卷</p><p>《药录》二卷李密撰。</p><p>《诸药异名》八卷沙门行矩撰。本十卷，今阙。</p><p>《诸药要性》二卷</p><p>《种植药法》一卷</p><p>《种神芝》一卷</p><p>《药方》二卷徐文伯撰。</p><p>《解散经论并增损寒食节度》一卷</p><p>《张仲景疗妇人方》二卷</p><p>《徐氏杂方》一卷</p><p>《少小方》一卷</p><p>《疗小兒丹法》一卷</p><p>《徐太山试验方》二卷</p><p>《徐文伯疗妇人瘕》一卷</p><p>《徐太山巾箱中方》三卷</p><p>《药方》五卷徐嗣伯撰。</p><p>《堕年方》二卷徐太山撰。</p><p>《效验方》三卷徐氏撰。</p><p>《杂要方》一卷</p><p>《玉函煎方》五卷葛洪撰。</p><p>《小品方》十二卷陈延之撰。</p><p>《千金方》三卷范世英撰。</p><p>《徐王方》五卷</p><p>《徐王八世家传效验方》十卷</p><p>《徐氏家传秘方》二卷</p><p>《药方》五十七卷后魏李思祖撰。本百一十卷。</p><p>《禀丘公论》一卷</p><p>《太一护命石寒食散》二卷宋尚撰。</p><p>《皇甫士安依诸方撰》一卷</p><p>《序服石方》一卷</p><p>《服玉方法》一卷</p><p>《刘涓子鬼遗方》十卷龚庆宣撰。</p><p>《疗痈经》一卷</p><p>《疗三十六瘘方》一卷</p><p>《王世荣单方》一卷</p><p>《集验方》十卷姚僧垣撰。</p><p>《集验方》十二卷</p><p>《备急单要方》三卷许澄撰。</p><p>《药方》二十一卷徐辨卿撰。</p><p>《名医集验方》六卷</p><p>《名医别录》三卷陶氏撰。</p><p>《删繁方》十三卷谢士秦撰。</p><p>《吴山居方》三卷</p><p>《新撰药方》五卷</p><p>《疗痈疽诸疮方》二卷秦政应撰。</p><p>《单复要验方》二卷释莫满撰。</p><p>《释道洪方》一卷</p><p>《小兒经》一卷</p><p>《散方》二卷</p><p>《杂散方》八卷</p><p>《疗百病杂丸方》三卷释昙鸾撰。</p><p>《疗百病散》三卷</p><p>《杂汤方》十卷成毅撰。</p><p>《杂疗方》十三卷</p><p>《杂药酒方》十五卷</p><p>《赵婆疗漯方》一卷</p><p>《议论备豫方》一卷于法开撰。</p><p>《扁鹊陷水丸方》一卷</p><p>《扁鹊肘后方》三卷</p><p>《疗消渴众方》一卷谢南郡撰。</p><p>《论气治疗方》一卷释昙鸾撰。</p><p>《梁武帝所服杂药方》一卷</p><p>《大略丸》五卷</p><p>《灵寿杂方》二卷</p><p>《经心录方》八卷宋侠撰。</p><p>《黄帝养胎经》一卷</p><p>《疗妇人产后杂方》三卷</p><p>《黄帝明堂偃人图》十二卷</p><p>《黄帝针灸虾蟆忌》一卷</p><p>《明堂虾蟆图》一卷</p><p>《针灸图要决》一卷</p><p>《针灸图经》十一卷本十八卷。</p><p>《十二人图》一卷</p><p>《针灸经》一卷</p><p>《扁鹊偃侧针灸图》三卷</p><p>《流注针灸》一卷</p><p>《曹氏灸经》一卷</p><p>《偃侧人经》二卷秦承祖撰。</p><p>《华佗枕中炙刺经》一卷</p><p>《谢氏针经》一卷</p><p>《殷元针经》一卷</p><p>《要用孔穴》一卷</p><p>《九部针经》一卷</p><p>《释僧匡针灸经》一卷</p><p>《三奇六仪针要经》一卷</p><p>《黄帝十二经脉明堂五藏人图》一卷</p><p>《老子石室兰台中治癞符》一卷</p><p>《龙树菩萨药方》四卷</p><p>《西域诸仙所说药方》二十三卷目一卷。本二十五卷。</p><p>《香山仙人药方》十卷</p><p>《西域波罗仙人方》三卷</p><p>《西域名医所集要方》四卷本十二卷。</p><p>《婆罗门诸仙药方》二十卷</p><p>《婆罗门药方》五卷</p><p>《耆婆所述仙人命论方》二卷目一卷。本三卷。</p><p>《乾陀利治鬼方》十卷</p><p>《新录乾陀利治鬼方》四卷本五卷，阙。</p><p>《伯乐治马杂病经》一卷</p><p>《治马经》三卷俞极撰，亡。</p><p>《治马经》四卷</p><p>《治马经目》一卷</p><p>《治马经图》二卷</p><p>《马经孔穴图》一卷</p><p>《杂撰马经》一卷</p><p>《治马牛驼骡等经》三卷目一卷。</p><p>《香方》一卷宋明帝撰。</p><p>《杂香方》五卷</p><p>《龙树菩萨和香法》二卷</p><p>《食经》三卷马琬撰。</p><p>《会稽郡造海味法》一卷</p><p>《论服饵》一卷</p><p>《淮南王食经》并目百六十五卷大业中撰。</p><p>《膳羞养疗》二十卷</p><p>《金匮录》二十三卷目一卷。京里先生撰。</p><p>《练化杂术》一卷陶隐居撰。</p><p>《玉衡隐书》七十卷目一卷。周弘让撰。</p><p>《太清诸丹集要》四卷陶隐居撰。</p><p>《杂神丹方》九卷</p><p>《合丹大师口诀》一卷</p><p>《合丹节度》四卷陶隐居撰。</p><p>《合丹要略序》一卷孙文韬撰。</p><p>《仙人金银经并长生方》一卷</p><p>《狐刚子万金决》二卷葛仙公撰。</p><p>《杂仙方》一卷</p><p>《神仙服食经》十卷</p><p>《神仙服食神秘方》二卷</p><p>《神仙服食药方》十卷抱朴子撰。</p><p>《神仙饵金丹沙秘方》一卷</p><p>《卫叔卿服食杂方》一卷</p><p>《金丹药方》四卷</p><p>《杂神仙丹经》十卷</p><p>《杂神仙黄白法》十二卷</p><p>《神仙杂方》十五卷</p><p>《神仙服食杂方》十卷</p><p>《神仙服食方》五卷</p><p>《服食诸杂方》二卷</p><p>《服饵方》三卷陶隐居撰。</p><p>《真人九丹经》一卷</p><p>《太极真人九转还丹经》一卷</p><p>《练宝法》二十五卷目三卷。本四十卷，阙。</p><p>《太清璇玑文》七卷冲和子撰。</p><p>《陵阳子说黄金秘法》一卷</p><p>《神方》二卷</p><p>《狐子杂决》三卷</p><p>《太山八景神丹经》一卷</p><p>《太清神丹中经》一卷</p><p>《养生注》十一卷目一卷。</p><p>《养生术》一卷翟平撰。</p><p>《龙树菩萨养性方》一卷</p><p>《引气图》一卷</p><p>《道引图》三卷立一，坐一，卧一。</p><p>《养身经》一卷</p><p>《养生要术》一卷</p><p>《养生服食禁忌》一卷</p><p>《养生传》二卷</p><p>《帝王养生要方》二卷萧吉撰。</p><p>《素女秘道经》一卷并《玄女经》。</p><p>《素女方》一卷</p><p>《彭祖养性》一卷</p><p>《郯子说阴阳经》一卷</p><p>《序房内秘术》一卷葛氏撰。</p><p>《玉房秘决》八卷</p><p>《徐太山房内秘要》一卷</p><p>《新撰玉房秘决》九卷</p><p>《四海类聚方》二千六百卷</p><p>《四海类聚单要方》三百卷</p><p>右二百五十六部，合四千五百一十卷。</p><p>医方者，所以除疾病，保性命之术者也。天有阴阳风雨晦明之气，人有喜怒哀乐好恶之情。节而行之，则和平调理，专壹其情，则溺而生火。是以圣人原血脉之本，因针石之用，假药物之滋，调中养气，通滞解结，而反之于素。其善者，则原脉以知政，推疾以及国。《周官》：医师之职“掌聚诸药物，凡有疾者治之”，是其事也。鄙者为之，则反本伤性。故曰：“有疾不治，恆得中医。</p><p>凡诸子，合八百五十二部，六千四百三十七部。</p><p>《易》曰：“天下同归而殊途，一致而百虑。”儒、道、小说，圣人之教也，而有所偏。兵及医方，圣人之政也，所施各异。世之治也，列在众职，下至衰乱，官失其守。或以其业游说诸侯，各崇所习，分镳并骛。若使总而不遗，折之中道，亦可以兴化致治者矣。《汉书》有《诸子》、《兵书》、《数术》、《方伎》之略，今合而叙之，为十四种，谓之子部。</p><div class='pn'><p class='pre'>上一节：<a href='第二十八章-卷二十八-原文.html'>第二十八章-卷二十八</a></p><p class='next'>下一节：<a href='第三十章-卷三十-原文.html'>第三十章-卷三十</a></p></div></body></html>