<!DOCTYPE html>
<html>
<head>
    <meta charset="UTF-8">
  <meta name="viewport" content="width=device-width, initial-scale=1.0">
  <title>宋史-志-第四十章-卷四十-原文</title>
<style>
    a {
      text-decoration: none;
    }
  </style>
</head>
</p><p><body>
<div>
<div>
<p><a id='home' href="../../index.html">首页</a></p><p id='list'>宋史-志<a href='../宋史.html#志'>：目录</a></p>
</div>
<div class='pn'><p class='pre'>上一节：<a href='第三十九章-卷三十九-原文.html'>第三十九章-卷三十九</a></p><p class='next'>下一节：<a href='第四十一章-卷四十一-原文.html'>第四十一章-卷四十一</a></p></div>
</div>

<h1>第四十章-卷四十<span style='font-size:small'> 原文</span></h1>
<p>陝西<BR><BR> </p><p>　　陝西路。慶曆元年，分陝西沿邊為秦鳳、涇原、環慶、鄜延四路。熙寧五年，以熙河洮岷州、通遠軍為一路，置馬步軍都總管、經略安撫使。又以熙、河等五州軍為一路，通舊鄜延等五路，共三十四州軍，後分永興、保安軍、河中、陝府、商解同華耀虢鄜延丹坊環慶邠寧州為永興軍等路，轉運使於永興軍、提點刑獄於河中府置司；鳳翔府、秦階隴鳳成涇原渭熙河洮岷州、鎮戎德順通遠軍為秦鳳等路，轉運使於秦州、提點刑獄於鳳翔府置司；仍以永興、鄜延、環慶、秦鳳、涇原、熙河分六路，各置經略、安撫司。<BR><BR> </p><p>　　永興軍路。府二：京兆，河中。州十五：陝，延，同，華，耀，邠、鄜，解，慶，虢，商，寧，坊，丹，環。軍一：保安。縣八十三。其後延州、慶州改為府，又增銀州、醴州及定邊、綏德、清平、慶成四軍。凡府四，州十五，軍五，縣九十。<BR><BR> </p><p>　　京兆府，京兆郡，永興軍節度。本次府，大觀元年升大都督府。舊領永興軍路安撫使。宣和二年，詔永興軍守臣等銜不用軍額，稱京兆府。崇寧戶二十三萬四千六百九十九，口五十三萬七千二百八十八。貢靴氈、蠟、席、酸棗仁、地骨皮。縣十三：長安，<span>[次赤。]</span>樊川，<span>[次赤。舊萬年縣，宣和七年改。]</span>鄠，<span>[次畿。]</span>藍田，<span>[次畿。]</span>咸陽，<span>[次畿。]</span>涇陽，<span>[次畿。]</span>櫟陽，<span>[次畿。]</span>高陽，<span>[次畿。]</span>興平，<span>[次畿。]</span>臨潼，<span>[次畿。唐昭應縣，大中祥符改。]</span>醴泉，<span>[次畿。]</span>武功，<span>[次畿。政和八年，同醴泉撥入醴州。]</span>乾祐。<span>[次畿。]</span>監二。<span>[熙寧四年置，鑄銅錢；八年置，鑄鐵錢。]</span><BR><BR> </p><p>　　河中府，次府，河東郡，護國軍節度。舊兼提舉解州、慶成軍兵馬巡檢事。大中祥符中，以榮河為慶成軍。崇寧戶七萬九千九百六十四，口二十二萬七千三十。貢五味子、龍骨。縣七：河東，<span>[次赤。隋縣。熙寧三年，省河西縣，六年，省永樂縣為鎮入焉。]</span>臨晉，<span>[次畿。]</span>猗氏，<span>[次畿。]</span>虞鄉，<span>[次畿。]</span>萬泉，<span>[次畿。]</span>龍門，<span>[次畿。元祐二年，置鑄錢監二。]</span>榮河。<span>[次畿。舊隸慶成軍，熙寧元年廢，以榮河隸府，即縣治置軍使。]</span>慶成軍。<span>[見上。]</span><BR><BR> </p><p>　　解州，中，防禦。崇寧戶三萬二千三百五十六，口一十一萬三千三百二十一。貢鹽花。縣三：解，<span>[中。]</span>聞喜，<span>[望。]</span>安邑。<span>[緊。]</span><BR><BR> </p><p>　　陝州，大都督府，陝郡。太平興國初，改保平軍，舊兼提舉商、虢州兵馬巡檢事。崇寧戶四萬七千八百六，口一十三萬五千七百一。貢紬、絁、括蔞根、柏子仁。縣七：陝，<span>[中。熙寧六年，省硤石縣為石壕鎮入焉。]</span>平陸，<span>[上。]</span>夏，<span>[上。]</span>靈寶，<span>[上。熙寧四年，省湖城縣入焉。]</span>芮城，<span>[中下。]</span>湖城，<span>[中下。元豐元年，復置縣。]</span>閿鄉。<span>[中下。太平興國三年，自虢州與湖城二縣來隸。]</span>監二。<span>[熙寧三年置，鑄銅錢；八年置，鑄鐵錢。]</span><BR><BR> </p><p>　　商州，望，上洛郡，軍事。崇寧戶七萬三千一百二十九，口一十六萬二千五百三十四。貢麝香、枳殼實。縣五：上洛，<span>[中。]</span>商洛，<span>[中下。]</span>洛南，<span>[中下。]</span>豐陽，<span>[中。]</span>上津。<span>[中下。]</span><BR><BR> </p><p>　　虢州，雄，虢郡，軍事。崇寧戶二萬二千四百九十，口四萬七千五百六十三。貢麝香、地骨皮、硯。縣四：盧氏，<span>[中。熙寧二年，以西京伊陽縣欒川冶鎮隸焉。]</span>虢略，<span>[中。唐弘農縣。建隆初，改常農。至道三年，改今名。熙寧四年，省玉城縣為鎮入焉。]</span>朱陽，<span>[中。乾德六年，廢入常農，太平興國七年，復置。]</span>欒川。<span>[元祐二年，以欒川冶為鎮，崇寧三年，改為縣。]</span><BR><BR> </p><p>　　同州，望，馮翊郡，定國軍節度。崇寧戶八萬一千一十一，口二十三萬三千九百六十五。貢白蒺藜、生熟乾地黃。縣六：馮翊，<span>[緊。]</span>澄城，<span>[緊。]</span>朝邑，<span>[緊。]</span>郃陽，<span>[上。熙寧四年，省夏陽縣為鎮入焉。]</span>白水，<span>[中。]</span>韓城。<span>[中。元祐二年，置鑄錢監。]</span>監一：沙苑。<BR><BR> </p><p>　　華州，望，華陰郡。建隆初，為鎮國軍節度。皇祐五年，改鎮潼軍節度。崇寧戶九萬四千七百五十，口二十六萬九千三百八十。貢茯苓、細辛、茯神。縣五：鄭，<span>[上。]</span>下邽，<span>[望。]</span>蒲城，<span>[望。唐奉先縣。開寶四年改。建隆中，自京兆隸同州。天禧四年，自同州來隸。]</span>華陰，<span>[緊。]</span>渭南。<span>[上。熙寧六年，省為鎮入鄭。元豐元年，復為縣。舊自京兆府來隸。]</span>監二。<span>[熙寧四年置，鑄銅錢；八年置，鑄鐵錢。]</span><BR><BR> </p><p>　　耀州，緊，華原郡。開寶五年，為感義軍節度。太平興國初，改感德軍。崇寧戶一十萬二千六百六十七，口三十四萬七千五百三十五。貢瓷器。縣六：華原，<span>[上。]</span>富平，<span>[望。]</span>三原，<span>[望。]</span>雲陽，<span>[上。]</span>同官，<span>[上。]</span>美原。<span>[中。]</span><BR><BR> </p><p>　　清平軍。本鳳翔府盭厔縣清平鎮。大觀元年，升為軍，復置終南縣，隸京兆府。清平軍使兼知終南縣，專管勾上清太平宮。縣一：終南。<BR><BR> </p><p>　　延安府，中，都督府，延安郡，彰武軍節度。本延州。元祐四年，升為府。舊置鄜延路經略、安撫使，統延州、鄜州、丹州、坊州、保安軍、四州一軍；其後增置綏德軍，又置銀州，凡五州二軍。銀州尋廢。崇寧戶五萬九百二十六，口一十六萬九千二百一十六。貢黃蠟、麝香。縣七：膚施，<span>[中。熙寧五年，省豐林縣為鎮、金明縣為砦併入焉。有金明龍安二砦、安塞一堡。元豐四年，又收復塞門砦。宣和二年，改龍安曰德安砦。]</span>延川，<span>[中。熙寧八年，省延水縣為鎮入焉。有丹頭、綏平、懷寧、順安、白草、永平六砦，安定、黑水二堡及永寧關。元豐四年收復，置細浮圖、義合、米脂三砦。七年，以米脂、義合、浮圖、懷寧、順安、綏平六城砦隸綏德城。元符二年，廢順安、白草、丹頭三砦。]</span>延長，<span>[中。]</span>門山，<span>[中。]</span>臨真，<span>[中。]</span>敷政，<span>[中。有招安、萬安二砦。元符二年，廢招安砦為驛。]</span>甘泉。<span>[中下。]</span>城二：<span>[治平四年，收復綏州。熙寧中，改為綏德城。四年，置囉兀城、撫寧賓草二堡，尋廢。元豐五年，置永樂城，賜名銀川砦，尋廢。]</span>青澗城，<span>[元符二年，隸綏德城。]</span>綏德城。<span>[元符二年，改為軍。]</span>監一。熙寧八年置，鑄鐵錢。塞門砦，<span>[延州北蕃部舊砦，至道後與蘆關、石堡、安遠砦俱廢。元豐四年收復，仍隸延州膚施縣。東至殄羌砦五十里，西至平戎砦六十里，南至安塞堡四十里，北至烏延口九十里。]</span>平羌砦，<span>[地本克胡山砦，紹聖四年賜名。東至安定堡六十里，西至安塞堡三十五里，南至龍安砦五十四里，北至殄羌砦六十里。]</span>威戎城，<span>[地本昇平塔，紹聖四年賜名。東至臨夏城四十里，西至威羌砦七十里，南至黑水堡六十里，北至界臺七十里。]</span>平戎砦，<span>[地本杏子河東山，紹聖四年賜名。東至塞門砦六十里，西至順寧砦七十里，南至園林堡五十一里，北至杏子堡四十里。]</span>開光堡，<span>[紹聖四年修築。元符元年賜名，二年，隸綏德城。殄羌砦，地名那娘山，元符元年進築，賜名。東至威羌砦四十里，西至塞門砦五十里，南至平羌砦六十里，北至御謀城三十五里。]</span>威羌砦，<span>[地名白洛觜，元符元年進築，賜名。東至威戎城七十里，西至殄羌砦四十里，南至安定堡七十里，北至蘆移堡七十里。]</span>御謀城，<span>[崇寧三年進築，賜名。東至蘆移堡三十五里，西至界臺三十五里，南至殄羌砦三十五里，北至界臺二十里。]</span>石堡砦，<span>[崇寧三年進築，賜名威德軍，五年復為砦。國初嘗置城，至道後廢之，地在延州北。]</span>制戎城，<span>[政和八年，賜鄜延路天降山新城改今名。]</span>新砦，蘆移堡，<span>[東至屈丁堡五十里，西至御謀城三十五里，南至威羌砦七十里，北至界臺一十三里。]</span>屈丁堡，萬安堡，<span>[東至威戎城六十里，西至蘆移堡四十里，南至威羌砦四十里，北至屈丁堡五十一里。]</span>丹頭堡，青石崖堡，窟囉堡。<BR><BR> </p><p>　　鄜州，上，洛交郡，保大軍節度。崇寧戶三萬五千四百一，口九萬二千四百一十五。貢麝香，今改貢蠟燭。縣一：宜川。<span>[上。後魏義川縣。太平興國中改名，以鄜州廢咸寧縣入焉。熙寧三年省汾川縣、七年省雲巖縣為鎮、八年析同州韓城縣新封鄉併入焉。]</span><BR><BR> </p><p>　　坊州，上，中部郡，軍事。崇寧戶一萬三千四百八，口四萬一百九十一。貢弓弦麻、席。縣二：中部，<span>[緊。]</span>宜君。<span>[中。熙寧元年，省昇平縣為鎮入焉。有礬場。]</span><BR><BR> </p><p>　　保安軍，同下州。崇寧戶二千四十二，口六千九百三十一。貢毛段、蓯蓉。砦二：德靖，<span>[東至保安軍八十里，西至慶州荔原堡六十里，南至慶州平戎鎮五十里，北至金湯城六十里。]</span>順寧。<span>[東至平戎砦七十里，西至金湯城九十里，南至保安軍四十里，北至萬全砦四十里。]</span>堡一：園林。<span>[東至安塞堡七十里，西至保安軍四十里，南至招安驛七里，北至平戎堡五十一里。]</span>金湯城，<span>[舊金湯砦，在德靖砦西南，元符二年進築。東至順寧砦九十里，西至慶州白豹城四十里，南至德靖砦六十里，北至通慶城六十里。]</span>威德軍。<span>[保安軍之北，兩界上有洑流名藏底河，夏人近是築城，為要害必爭之地。政和三年，賈炎乞進築，不果。七年，知慶州姚古克之，即威德軍。]</span><BR><BR> </p><p>　　綏德軍。唐綏州。熙寧二年，收復廢為城，隸延州，在州東北三十里。元豐七年，以延州米脂、義合、浮圖、懷寧、順安、綏平六城砦隸綏德城。元符二年，改為軍，并將暖泉、米脂開光義合懷寧克戎臨夏綏平砦、青澗城永寧關、白草、順安砦並隸軍。暖泉砦，<span>[元符二年進築，賜名。東至河東烏龍砦二十里，西至米脂砦四十五里，南至義合砦八十里，北至清邊砦七十里。]</span>米脂砦，<span>[本西夏砦，元豐四年收復，為米脂城，後復為砦，隸延州延川縣。七年，改隸綏德城。元祐四年，給賜夏人。元符元年收復，仍賜舊名。東至暖泉砦四十五里，西至克戎城六十里，南至開光堡三十里，北至嗣武城二十里。]</span>開光堡，<span>[紹聖四年修築。元符元年賜名。二年，自延安府來屬。東至暖泉砦六十里，西至克戎砦五十里，南至綏德軍三十里，北至米脂砦三十里。]</span>義合砦，<span>[本夏人砦，元豐四年收復，隸延州延川縣。七年，改隸綏德城。東至晉寧軍六十里，西至綏德軍四十里，南至順安驛六十里，北至暖泉砦八十里。]</span>懷寧砦，<span>[延州延川縣舊砦。東至綏德軍四十里，西至綏平砦四十里，南至青澗城七十里，北至克戎砦六十里。]</span>克戎砦，<span>[本西人細浮圖砦，元豐四年收復，隸延州延川縣。七年，改隸綏德城。元祐四年，給賜夏人。紹聖四年收復，賜名。東至綏德軍六十里，西至臨夏砦三十里，南至懷寧砦六十里，北至鎮邊砦六十五里。]</span>臨夏砦，<span>[地名囉巖谷嶺，元符元年築城，賜今名。東至克戎砦三十里，西至威戎城四十里，南至綏平砦六十里，北至界堠八十二里。]</span>綏平砦，<span>[延州延川縣舊砦，元符二年，割隸綏德軍。東至懷寧砦四十里，南至黑水堡四十里，西至丹頭驛四十里，北至臨夏砦六十里。]</span>青澗城，<span>[延州舊城。東至永寧縣七十里，西至來平砦七十里，南至延川縣四十里，北至懷寧軍七十里。]</span>永寧關，<span>[延州延川縣舊關。]</span>白草砦，<span>[延州延川縣舊砦，元符二年廢，後復置。]</span>順安砦，<span>[延川延川縣舊砦，元符二年廢，後復置。]</span>嗣武砦，<span>[舊囉兀城，屬延州，元豐四年置，尋廢。崇寧三年修復，賜名。東至清邊砦二十里，西至鎮邊砦二十里，南至米脂砦三十里，北至龍泉砦二十里。]</span>龍泉砦，<span>[宣和二年，改名通泉，尋復故。東至清邊砦二十里，西至鎮邊砦四十里，南至嗣武城二十里，北至中山堡八里。]</span>清邊砦，<span>[東至河東界五十里，西至龍泉砦二十里，南至暖泉砦七十里，北至生界堠一十三里。以下砦堡，凡不書年月者，皆未詳建置本末。]</span>鎮邊砦，<span>[東至龍泉砦四十里，西至大蟲坑二十五里，南至克戎城六十五里，北至生界堠二十五里。]</span>龍安砦，<span>[本屬延安府膚施縣，不詳何年來屬。東至安定堡八十里，西至招安驛四十里，南至金明驛三十五里，北至御安堡四十里。]</span>海末堡，<span>[海末至柏林十六堡。黑水、安定、安塞本延安舊堡。]</span>窟兒堡，大厥堡，花佛嶺堡，臨川堡，定遠堡，馬欄堡，中山堡，黑水堡，安定堡，佛堂堡，唐推堡，雙林堡，安塞堡，浮圖堡，柏林堡。<BR><BR> </p><p>　　銀州，銀川郡。領儒林、撫寧、真鄉、開光四縣。五代以來為西夏所有，熙寧三年收復，尋棄不守。元豐四年收復。五年，即永樂小川築新城，距故銀州二十五里，前據銀州大川，賜名銀川砦，旋被西人陷沒。崇寧四年收復，仍為銀州。五年，廢為銀川城。<BR><BR> </p><p>　　慶陽府，中，安化郡，慶陽軍節度。本慶州。建隆元年，升團練。乾德元年，復為軍事。政和七年，升為節度，軍額曰慶陽。宣和七年，改慶州為府。舊置環慶路經略、安撫使，統慶州、環州、邠州、寧州、乾州，凡五州。其後廢乾州，置定邊軍，已而復置醴州，凡統三州一軍。崇寧戶二萬七千八百五十三，口九萬六千四百三十三。貢紫茸白花氈、麝香、黃蠟。縣三：安化，<span>[中。有大順一城，府城、東谷、柔遠、人順，四砦。元豐四年，廢府城砦、金村堡、平戎鎮。五年，收復礓詐砦，賜名安疆砦。元祐元年，復平戎鎮。]</span>合水，<span>[望。熙寧四年始置，省華池、樂蟠二縣為鎮。七年，改華池鎮為華池砦。有東華池、有東華池、西華池二砦，荔原一堡。彭原。熙寧三年，自寧州來隸。]</span>安疆砦，<span>[本西人礓詐砦，元豐五年收復，賜名。元祐四年，給賜夏人。紹聖四年修復。東至德靖砦九十里，西至東谷砦六十里，南至大順城四十里，北至白豹城四十里。又隸定邊軍。]</span>橫山砦，<span>[地名西攃○，元符元年進築，賜名。東至東谷砦界攃○四十五里，西至寧羌砦七十里，南至通塞堡三十里，北至定邊軍三十里。]</span>通塞堡，<span>[元符元年進築。東至東穀砦二十里，西至西谷口砦二十里，南至懷安鎮四十里，北至橫山砦三十里。]</span>定邊城，<span>[元符二年修築，後別為定邊軍。]</span>白豹城，<span>[舊屬西界，元符二年修復，賜舊名。東至安疆砦四十里，西至東谷砦二十里，南至柔遠砦五十里，北至勝羌堡五十里。別見定邊軍。]</span>綏遠砦，<span>[地本駱駝巷，元符二年進築，賜名。東至定邊軍二十里，西至寧羌砦六十里，南至橫山砦五十里，北至神堂砦約五十里。]</span>寧羌砦，<span>[地本萌門三岔，元符元年進築，賜名。東至緩遠砦六十里，西至安塞砦五十里，南至西谷砦三十里，北至王尚原界堠五十里。]</span>鎮安城，<span>[政和六年進築。東至鄜延路通慶城三十里，西至九陽堡二十里，南至威邊砦三十里，北至西界地名蒼雞二十里。]</span>麥川堡，<span>[本名麥經嶺，政和六年賜名。係環慶路，未詳屬何州軍，姑附於此。東至懷威砦二十里，西至矜戎堡二十里，南至威邊砦一十五里，北至鎮安城一十里。]</span>威寧堡，<span>[本名衡家堡，政和六年賜名。係環慶路，未詳屬何州軍，姑附於此。東至九陽堡一十五里，西至定邊軍一十五里，南至矜戎堡一十里，北至七逋哆移塔五里。]</span>矜戎堡，<span>[東至懷威堡四十里，西至定邊軍約二十里，南至胡博川二十里，北至通祖盧門城砦五十里。]</span>府城砦，<span>[元豐二年已廢，不知何年修復。]</span>金村堡，<span>[同上。]</span>勝羌堡，<span>[東至洛河川二十里，西至通塞堡約五十里，南至白豹城五十里，北至威邊砦二十里。]</span>定戎堡，<span>[東至啟祖峰二十里，西至那丁原五里，南至興平城二十里，北至清平關一十里。]</span>威邊砦，<span>[東至洛河川二十里，西至橫山砦三十五里，南至勝羌堡二十里，北至鎮安城三十里。]</span>懷威堡。<span>[東至鄜延路通慶城十五里，西至矜戎堡約四十里，南至威寧砦約二十里，北至西界羅輕觜約五十里。]</span><BR><BR> </p><p>　　環州，下，軍事。舊降為通遠軍，淳化五年復為州。崇寧戶七千一百八十三，口一萬五千五百三十二。貢甘草。縣一：通遠。<span>[上。有烏侖、肅遠、洪德、永和、平遠、定邊、團堡、安塞八砦。]</span>興平城，<span>[地名灰家觜，元符元年築，賜名。東至賀子兒一十里，西至流井堡四十里，南至洪德砦二十里，北至清平關三十里。]</span>清平關，<span>[地名之字平，元符二年進築，賜名。東至鬼通砦二十五里，西至安邊城四十里，南至興平城三十里，北至陷道口餔二十七里。]</span>安邊城，<span>[地名徐丁臺，崇寧五年築，賜名。東至清平關四十里，西至折薑和市賊砦八十里，南至廢肅遠砦一百餘里，北至牛圈界堠二十里。]</span>羅溝堡，<span>[朱灰臺至綏遠砦中路，地名火羅溝及阿原烽，政和三年建築，賜名。東南至綏遠砦約二十里，西南至寧羌砦約六十里，南至阿原堡約四十里，西至朱臺堡約一十五里。]</span>阿原堡，<span>[地名見「羅溝堡」，政和三年賜名。東至綏遠砦三十里，西至寧羌砦三十里，南至西谷砦四十里，北至羅溝堡約四十里。]</span>朱臺堡，<span>[本朱灰臺，政和三年建築，賜名。東至雞觜堡約一十八里，西至木瓜堡約五十里，南至阿原堡約四十里，北至蕤毛觜約二百步。]</span>安邊砦，大拔砦，<span>[元豐二年已廢，不知何年復修。]</span>方渠砦，流井堡，<span>[東至興平城四十里，西至安邊城三十里，南至黨羅原五里，北至萌井約五十餘里。]</span>歸德堡，<span>[東至木瓜堡五十里，西至定戎堡約三十里，南至洪德砦四十里，北至蝦〈虫麻〉和市賊砦約四十里。]</span>木瓜堡，<span>[東至寧羌砦二十五里，西至歸德堡五十里，南至惠丁堡四十里，北至界堠裡羅節硯五里。]</span>麝香堡，<span>[東至龍札谷五里，西至打米谷八里，南至木瓜原一十五里，北至烏丁原二十里。]</span>通歸堡，<span>[東至歸德堡二十里，西至興平城約三十餘里，南至洪德砦二十里，北至堡子穀約一十里。]</span>惠丁堡。<span>[東至寧羌砦約四十里，西至麝香堡約三十里，南至安塞砦約三十五里，北至木瓜堡四十里。]</span><BR><BR> </p><p>　　邠州，緊，新平郡，靜難軍節度。崇寧戶五萬八千二百五十五，口一十六萬二千一百六十一。貢火筋、蓽豆、剪刀。縣五：新平，<span>[望。]</span>宜祿，<span>[望。]</span>三水，<span>[上。]</span>定平，<span>[緊。]</span>熙寧五年，隸寧州。政和七年，自寧州來隸。淳化。<span>[中。淳化四年，升耀州雲陽黎國鎮為縣。熙寧八年，置鑄錢監，元豐三年廢。宣和元年，自耀州來隸。]</span><BR><BR> </p><p>　　寧州，望，彭原郡，興寧軍節度。本軍事州，宣和元年賜軍額。崇寧戶三萬七千五百五十八，口一十二萬二千四十一。貢庵閭、荊芥、硯、席。縣三：定安，<span>[緊。]</span>襄樂，<span>[上。]</span>真寧，<span>[下。]</span><BR><BR> </p><p>　　醴州，本京兆府奉天縣。舊置乾州，熙寧五年廢，以奉天還隸府。政和七年，復以縣為州，更名醴。八年，割屬環慶路。縣五：奉天，<span>[次畿。]</span>永壽，<span>[下。乾德三年，自邠州來隸。熙寧五年，廢乾州，永壽及麻亭、常寧二砦，俱隸邠州。政和八年復來隸。]</span>武功，醴泉，<span>[二縣本屬京兆府，政和八年三月，割屬醴州。]</span>好畤。<span>[本屬鳳翔府，政和八年三月，割屬醴州。]</span><BR><BR> </p><p>　　定邊軍。元符二年，環慶路建築定邊城，後改為軍。<span>[東至九陽堡三十五里，西至綏遠砦二十里，南至橫山砦三十里，北至通化堡二十里。]</span>縣一：定邊。<span>[政和六年，陝西、河東路宣撫使童貫奏：「環慶路已建築勒皈臺等處新城，正據控扼，包占邊面，乞依姚古所請，於定邊軍置倚郭一縣。」詔賜今名。]</span>白豹城，<span>[元符二年建築，賜舊名。已見「慶陽府」。]</span>東谷砦，<span>[舊砦，已見「慶陽府安化縣」。]</span>綏遠砦，<span>[地名駱駝巷，元符二年進築，賜名。東至定邊軍二十里，西至寧羌砦六十里，南至橫山砦五十里，北至神堂堡約五十里。]</span>神堂堡，<span>[大觀二年進築，賜名。東至觀化堡三十里，西至綏遠砦多移嶺界堠十三里，南至綏遠砦三十里，北至勤崖原卓望處三里。]</span>觀化堡，<span>[東至逋祖嶺界堠約一十五里，西至雞觜堡約三十里，南至通化堡二十里，北至甜井觜約一十里。]</span>通化堡，<span>[東至逋祖嶺平界堠約三十里，西至綏遠砦二十餘里，南至定邊軍二十里，北至觀化堡二十里。]</span>九陽堡，<span>[東至鎮安城二十里，西至定邊軍三十五里，南至東谷砦九十里，北至界堠里乾谷三里。]</span>雞觜堡。<span>[東至通化堡約二十里，西至多移嶺界堠約一十里，南至綏遠砦一十六里，北至神堂堡約一十四里。]</span><BR><BR> </p><p>　　秦鳳路。府一：鳳翔。州十二：秦，涇，熙，隴，成，鳳，岷，渭，原，階，河，蘭。軍三：鎮戎，德順，通遠。縣三十八。其後增積石、震武、懷德三軍，西寧、樂、廓、西安、洮、會六州，又改通遠軍為鞏州。凡府一，州十九，軍五，縣四十八。<BR><BR> </p><p>　　秦州，下府，天水郡，雄武軍節度。舊置秦鳳路經略、安撫使，統秦州隴州階州成州鳳州、通遠軍，凡五州一軍，其後割通遠軍屬熙河，凡統州五。崇寧戶四萬八千六百四十八，口一十二萬三千二十二。貢席、芎窮。縣四：成紀，<span>[上。有渭水、三陽、上蝸牛、下蝸牛、堡子、伏歸、小三陽、照川、土門、四顧、平戎、赤崖湫、西青、遠近湫、定西、小定西、下硤、注鹿原、上硤、圓川、伏羌、得勝、榆林、大像、菜園、探長、新水谷、舊水谷、檉林、丙龍、石人鋪、駝項、永寧、鹽泉、小永寧、冷水泉、雙泉、新土、舊土三十九堡。]</span>隴城，<span>[中。有靜戎、永固、定平、長山、白榆林、郭馬、安塞七堡。]</span>清水，<span>[中。有弓門、鐵窟、斫鞍、堡子、小弓門、坐交、得鐵、冶坊、橋子、李子、古道、永安、四顧、威塞、穬穰、鎮邊、和戎、安遠、挾河、定川、中城、東城、西城、靜邊、臨川、德威、廣武、寧遠、長樵二十九堡。]</span>天水。<span>[上。]</span>監一：太平。城二：伏羌，<span>[熙寧三年，廢丹山、納述、乾川三堡、增伏羌砦為城，有得勝、榆林、大象、菜園、探長、新水、檉林、丙龍、石人、駝項、舊水一十一堡。]</span>甘谷。<span>[熙寧元年置，有吹藏、大甘、隴諾三堡。四年，置尖竿、隴陽二堡。]</span>砦七：<span>[治平四年，置雞川。熙寧元年，改攃珠堡為通渭堡。五年，改古渭砦為通遠軍，廢者達、本當、七麻三堡，改通渭堡為砦，割永寧、寧遠、威遠、熟羊、來遠並隸軍。尋改綏遠、定邊二砦為鎮，隸隴州。]</span>定西，<span>[領寧西、牛鞍、上硤、下硤、注鹿原、圓川六堡。]</span>三陽，<span>[領渭濱、武安、上下蝸牛、聞喜、伏歸、硤口、照川、土門、四顧、平戎、赤崖湫、西青、遠近湫十四堡。]</span>弓門，<span>[領東鞍、安人、斫鞍、上下鐵窟、坐交、得鐵、治坊七堡。]</span>靜戎，<span>[領白榆林、長山、郭馬、靜塞、定平、永固、邦蹉、寧塞、長燋九堡。]</span>安遠，隴城，雞川。堡三：<span>[熙寧三年，改穬穰為鎮。五年，改冶坊砦為冶坊堡。八年，改穬穰鎮為堡。]</span>穬穰，<span>[領白石、古道、中城、東城、西城、定戎、定安、雄邊、臨川、德威、廣武、定川、挾河、鎮邊一十四堡。]</span>冶坊，<span>[領橋子、古道、永安、博望、威塞、李子六堡。]</span>達隆。堡川城，<span>[政和六年，於秦鳳東西川口進築，賜名。東至甘泉堡一十八里，西至熙河路安西城管下龜兒鎮一十二里，南至甘谷城一百一十里，北至會川城一百二十里。]</span>甘泉堡，<span>[東至涇原路第十七堡五十里，西至堡川城一十八里，南至涇原路治平砦一百五十里，北至涇原路通安砦一百五十里。別見「渭州」。]</span>安遠砦。<span>[吏部通用酬賞格：秦州又有安遠等五砦，定邊、綏遠二砦。熙寧八年，廢為鎮，屬隴州，其後，復為砦。]</span>定邊砦，綏遠砦，小落門砦，保安砦，弓鍾砦，董哥平砦。<BR><BR> </p><p>　　鳳翔府，次府，扶風郡，鳳翔軍節度。乾德初，置崇信縣。淳化中，割崇信屬儀州。熙寧五年，廢乾州，以好畤縣來隸。政和八年，又以好畤隸醴州。崇寧戶一十四萬三千三百七十四，口三十二萬二千三百七十八。貢蠟燭、榛實、席。縣九：天興，<span>[次赤。]</span>岐山，<span>[次畿。]</span>扶風，<span>[次畿。]</span>盩厔，<span>[次畿。大觀元年，以縣清平鎮置軍。]</span>郿，<span>[次畿。有鐵冶務。]</span>寶雞，<span>[次畿。]</span>虢，<span>[次畿。]</span>麟遊，<span>[次畿。]</span>普潤。<span>[次畿。]</span>監一：司竹。<BR><BR> </p><p>　　隴州，上，汧陽郡，防禦。崇寧戶二萬八千三百七十，口八萬九千七百五十。貢席。縣四：汧源，望。有古道銀場。熙寧八年，改秦州定邊砦為隴西鎮，隸縣。汧陽，<span>[緊。]</span>吳山，<span>[中。]</span>隴安。<span>[中。開寶二年，析汧陽縣四鄉置縣。]</span><BR><BR> </p><p>　　成州，中下，同谷郡。開寶六年，升為團練。崇寧戶一萬二千九百六十四，口三萬三千九百九十五。貢蠟燭、鹿茸。縣二：同谷，<span>[上。有骨鹿、馬邑、赤土、平原、滔山、胡桃六砦。]</span>栗亭。<span>[中。]</span><BR><BR> </p><p>　　鳳州，下，河池郡，團練。本防禦，乾德元年，降為團練。崇寧戶三萬七千七百九十六，口六萬一千一百四十五。貢蜜、蠟燭。縣三：梁泉，<span>[上。]</span>河池，<span>[緊。開寶五年，移治固鎮。有水銀務。]</span>兩當。<span>[上。至道元年，移治廣鄉鎮。]</span>監一：開寶。<span>[建隆三年，於兩當縣置銀冶。開寶五年，升為監。治平元年罷置官，以監隸兩當縣，元豐六年廢。]</span><BR><BR> </p><p>　　階州，中下，武都郡，軍事。本唐武州。陷西戎，後復其地改置焉。崇寧戶二萬六百七十四，口四萬九千五百二十。貢羚羊角、蠟燭。縣二：福津，<span>[中下。領峰貼硤武平沙灘三砦、團城堡、平定關。]</span>將利。<span>[中下。]</span>砦一：故城。<span>[本故城鎮，不知何年建為砦。]</span><BR><BR> </p><p>　　渭州，下，隴西郡，平涼軍節度。本軍事，政和七年，升為節度。舊置涇原路經略、安撫使，涇州原州渭州儀州德順軍鎮戎軍皆屬。熙寧五年，廢儀州。元符二年，增置西安州。崇寧三年，又以熙河路會州來屬。大觀二年，又增置懷德軍。凡統五州三軍。崇寧戶二萬六千五百八十四，口六萬三千五百一十二。貢絹、蓯蓉。縣五：平涼，<span>[中。有瓦亭砦。]</span>潘原，<span>[中。]</span>安化，<span>[中。熙寧七年，廢制勝關，移縣獄於關地，以舊地為鎮。]</span>崇信，<span>[中。]</span>華亭。<span>[中下。熙寧五年，廢儀州，與安化、崇信同來隸。]</span>靖夏城，<span>[政和六年，賜涇原路席葦平新城名曰靖夏。未詳屬何軍州，姑附此。]</span>甘泉堡。<span>[崇寧五年，涇原路經略司於甜井子修築守禦，賜名。未詳屬何州軍，姑附此。別見「秦州」。]</span><BR><BR> </p><p>　　涇州，上，安定郡。太平興國元年，改彰化軍節度。崇寧戶二萬八千四百一十一，口八萬八千六百九十九。貢紫茸、毛毼段。縣四：保定，<span>[望。有長武砦。]</span>靈臺，<span>[上。]</span>良原，<span>[上。]</span>長武。<span>[望。咸平四年，升長武鎮為縣。五年，省為砦，屬保定縣。大觀二年，復以砦為縣。]</span><BR><BR> </p><p>　　原州，望，平涼郡，軍事。崇寧戶二萬三千三十六，口六萬三千四百九十九。貢甘草。縣二：臨涇，<span>[中。]</span>彭陽。<span>[中。唐豐義縣，太平興國初改。至道三年，自寧州來隸。]</span>鎮二：新城，<span>[熙寧三年，廢截原砦入焉。]</span>柳泉。<span>[領耳朵城一砦。]</span>砦五：開邊，<span>[熙寧三年，廢新門砦入焉。]</span>西壕，平安，綏寧，<span>[領羌城、南山、顛倒三堡。]</span>靖安。<span>[領中普、吃囉岔、中嶺、張喦、常理、新勒、雞川、立馬城、殺獐川九堡。]</span>安羌堡，新城堡。<BR><BR> </p><p>　　德順軍，同下州。慶曆三年，即渭州隴干城建為軍。崇寧戶二萬九千二百六十九，口一十二萬六千二百四十一。貢甘草。縣一：隴干。<span>[元祐八年，以外底堡置。]</span>城一：水洛。<span>[領王家城、石門堡。]</span>砦五：靜邊，別見「鎮戎軍」。得勝，<span>[領開邊堡。]</span>隆德，通邊，治平。<span>[治平四年置，領牧龍堡。]</span>懷遠砦，<span>[東至鎮戎砦六十里，西至得勝砦三十里，南至張義堡四十里，北至鎮羌砦二十七里。]</span>中安堡，威戎堡。<span>[東至章川堡三十里，西至同家堡二十五里，南至治平砦四十里，北至靜邊砦二十里。]</span><BR><BR> </p><p>　　鎮戎軍，同下州。本原州平高縣之地。至道三年，建為軍。崇寧戶一千九百六十一，口八千五十七。貢白氈。城一：彭陽。砦七：<span>[治平四年，置信岔堡、涼棚堡。熙寧元年，置熙寧砦、硝坑堡、東西水口堡。元豐四年，廢東水口堡。六年，置故砦堡。]</span>東山，乾興，天聖，<span>[有信岔、涼棚二堡。]</span>三川，高平，<span>[有故砦堡。]</span>定川，熙寧。<span>[有硝坑堡。]</span>堡二：開遠，張義。<span>[熙寧四年，廢安邊堡入開遠。五年，置張義。]</span>平夏城，<span>[舊石門城，紹聖四年賜名。大觀二年，升為懷德軍。]</span>靈平砦，<span>[舊好水砦，紹聖四年賜名。大觀二年，割屬懷德軍。]</span>鎮羌砦，<span>[紹聖四年賜名。東至三川堡二十一里，西至寺子岔堡二十五里，南至懷遠砦二十七里，北至九羊砦二十五里。]</span>高平堡，<span>[元符元年修復，賜舊砦名。]</span>威川砦，<span>[政和七年賜名，本密多臺。]</span>飛泉砦，<span>[政和七年賜名。本飛井塢。]</span>飛井堡，<span>[乾興砦管下。]</span>狼井堡，<span>[熙寧砦管下狼井、安遠、竇信、梅谷、開疆，凡五堡。]</span>安遠堡，竇信岔堡，梅谷堡，開疆堡，李家堡，肅遠堡，堎地平堡，鎮西堡，水口堡，懷遠城，<span>[別見「德順軍」。]</span>德靖砦，<span>[保安軍舊有德靖砦，自屬鄜延路。]</span>靜邊砦。<span>[天禧舊砦，屬德順軍。東至德順軍七十里，西至第十七堡三十五里，南至威戎堡三十里，北至隆德砦五十里。]</span><BR><BR> </p><p>　　會州。元豐五年，熙河路加「蘭會」二字，時未得會州。元符二年，始建築，割安西城以北六砦隸州。崇寧三年，置倚郭縣曰敷文，又以會州隸涇原路。縣一：敷文。安西城，<span>[舊名汝遮，紹聖三年建築，賜名，屬熙河路。東至秦鳳路界六十二里，西至原川子一百里，南至定西砦二十七里，北至平西砦三十三里。]</span>平西砦，<span>[紹聖四年賜名，地本青石硤，屬熙河路。東至秦鳳路界三十餘里，西至勝如堡一百一十里，南至安西城三十三里，北至會寧關四十四里。]</span>會寧關，<span>[舊名顛耳關，元符元年建築，賜名通會，未幾改今名，屬秦鳳路。東至涇原路元和市七里，西至熙河路定遠城分界五十里，南至熙河路平西砦四十里，北至黃河南岸古烽臺一百餘里。]</span>會川城，<span>[舊名青南訥心，元符二年建築，賜名，屬秦鳳路。東至涇原路通安砦六十里，西至熙河定路遠城一百五十里，南至會寧關六十里，北至新泉砦四十里。]</span>新泉砦，<span>[舊名東北冷牟，元符元年賜名，屬秦鳳路。東至懷戎堡界白草原三十里，西至會川城界麤兒原三十五里，南至會川城三十里，北至會州四十里。]</span>懷戎堡，<span>[崇寧二年築，屬秦鳳路。東至涇原路分界定戎砦地分二十二里半，西至本堡管下水泉堡二十里，由香谷至會州共六十里，南至會川城分界三十五里，北至柔狼山界堠四十里，係與夏國西壽監軍地對境，經由枯柴谷至柔狼山，有險隘去處。]</span>德威城，<span>[政和六年，築清水河新城，賜名，屬秦鳳路。東至麻累山二十五里，西至黃河四里，河北倚卓囉監軍地分，水賊作過去處，南至囉迷谷口新移正川堡二十五里，北至北浪口至馬練賊城約二十餘里。]</span>靜勝堡，<span>[政和六年，賜清水河新城接應堡名靜勝，會川城管下。新修築靜勝堡，不係守禦處，在黃河南石觜上，至本城一百二十里，河北岸與夏國卓囉監軍地分相對。]</span>通泉堡，<span>[屬秦鳳路新泉砦管下，不係守禦處，在黃河南嶺上，至本砦四十里，與河北岸夏國卓囉監軍地分相對。]</span>水泉堡，<span>[係懷戎堡管下，距本堡二十里，不係守禦處。]</span>正川堡。<span>[係德威城管下，囉迷谷口新移正川堡距本處二十五里，不系守禦處。]</span><BR><BR> </p><p>　　懷德軍。平夏城。紹聖四年建築。大觀二年，展城作軍，名曰懷德，以蕩羌、靈平、通峽、鎮羌、九羊、通遠、勝羌、蕭關隸之，增置將兵，與西安、鎮戎互為聲援應接。蕭關初名威德，又改今名。東至結溝堡一十五里，西至石門堡一十八里，南至靈平砦一十二里，北至通峽砦一十八里。蕩羌砦，<span>[故沒煙後峽，元符元年建築，賜名。東至通峽砦一十八里，西至正原堡四十里，南至石門堡三十里，北至蕭關一百三十五里。]</span>通峽砦，<span>[故沒煙前峽，元符元年建築，賜名。東至東彎堡七里，西至蕩羌砦一十八里，南至懷德軍一十八里，北至勝羌砦八十里。]</span>靈平砦，<span>[故好水砦，紹聖四年賜名。大觀二年，自鎮戎軍來屬。東至古高平堡一十五里，西至九羊砦三十二里，南至熙寧砦二十八里，北至懷德軍一十二里。]</span>硤口堡，東河灣堡，古高平堡，惠民堡，結溝堡，<span>[係通峽砦管下五堡。]</span>鎮羌堡，<span>[東至三川堡二十八里，西至寺子岔堡二十五里，南至懷遠砦二十七里，北至九羊砦二十五里。]</span>九羊砦，<span>[故九羊谷，元符元年建築，賜名。東至靈平砦三十里，西至寧安砦六十六里，南至三川砦五十里，北至臨羌砦八十里。]</span>石門堡，<span>[故石門峽東塔子觜，元符元年建築，賜名。通遠砦，東至龍泉谷三十五里，西至臨羌砦六十五里，南至通峽砦五十里，北至勝羌砦三十三里。]</span>龍泉堡，<span>[通遠砦管下。]</span>勝羌砦，<span>[東至漫○口七里，西至甯韋堡四十里，南至通峽砦八十里，北至蕭關六十里。]</span>蕭關，<span>[崇寧四年建築。東至葫蘆河一十五里，西至綏寧堡三十里，南至勝羌砦六十里，北至臨川堡一十八里。]</span>臨川堡，通關堡，山西堡。<span>[係蕭關管下。]</span><BR><BR> </p><p>　　西安州。元符二年，以南牟會新城建為西安州。東至天都砦二十六里，西至通會堡五十五里，南至寧安砦一百里，北至囉沒寧堡三十五里。蕩羌砦，<span>[地名沒煙峽，元符元年建築，賜名。後屬懷德軍。]</span>通會堡，<span>[元符元年賜名，係熙河蘭會路修築，地名祭厮堅谷口，不知何年撥屬涇原路西安州。]</span>天都砦，<span>[元符二年，灑水平新砦賜名天都。東至臨羌砦二十里，西至西安州二十六里，南至天都山一十里，北至綏戎堡六十五里。]</span>臨羌砦，<span>[元符二年，秋葦平新砦賜名臨羌。東至通遠砦六十五里，西至天都砦二十里，南至定戎砦八十里，北至綏戎砦七十里。]</span>橫嶺堡，<span>[係天都砦管下。]</span>甯韋堡，定戎堡，<span>[元符二年賜名，地本鹼隈川。東至山前堡三十里，西至秦鳳路分界堠一十二里，南至通安砦一百里，北至劈通流界堠五十里。]</span>劈通川堡，囉沒寧堡，北嶺上堡，山前堡，高峰堡，寧安砦，<span>[崇寧五年，武延川峗朱龍山下新砦賜名寧安。東至九羊砦六十六里，西至通安砦六十一里，南至得勝砦九十里，北至西安州一百里。]</span>那羅牟堡，寺子岔堡，石棚泉堡，通安砦，<span>[崇寧五年，烏雞三岔新砦賜名通安。東至寧安砦六十一里，西至同安堡三十五里，南至甘泉堡一百五里北至定戎砦一百里。]</span>同安堡，<span>[係通安砦管下。]</span>綏戎堡，<span>[管下秋葦川口堡、鍬钁川中路堡、征通谷中路東水泉堡，皆不詳建置始末。東至蕭關三十里，西至山前堡三十五里，南至臨羌砦七十里，北至枅柂嶺界堠五十里。秋葦川堡，鍬钁川中路堡，征通谷中路東水泉堡。]</span><BR><BR> </p><p>　　熙州，上，臨洮郡，鎮洮軍節度。本武勝軍。熙寧五年收復，始改焉。尋為州。初置熙河路經略、安撫使，熙州河州洮州岷州通遠軍五州屬焉。後得蘭州，因加「蘭會」字。元祐改熙河蘭會路為熙河蘭岷路，元符復故。會州既割屬涇原，又改為熙河蘭廓路，宣和又改為熙河湟廓路，又改湟州為樂州，又改為熙河蘭樂路，尋復改為熙河蘭廓路。舊統五州軍，蘭、廓西寧震武積石六州軍相繼來屬，又改通遠軍為鞏州，凡統九州、三軍。崇寧戶一千八百九十三，口五千二百五十四。貢毛毼段、麝香。縣一：狄道。<span>[中下。熙寧六年置，九年省。元豐二年復置。]</span>砦一：康樂。<span>[熙寧六年，置康樂城為砦，省馬騌砦。馬騌砦舊屬秦州長道縣。]</span>堡九：<span>[熙寧五年，置慶平、通谷、渭源、北關。六年，改劉家川為當川，置南關、南川。七年，置結河。元豐七年，置臨洮。]</span>通谷，慶平，渭源，結河，南川，當川，南關，北關，臨洮。<span>[東至定遠城四十里，西至定羌城界三十五里，南至熙州六十五里，北至阿千堡七十里。]</span>安羌城，<span>[宣和六年，賜熙河蘭廓路新建溢機堡名為安羌城，不知屬何州軍，姑附於此。]</span>廣平堡。<BR><BR> </p><p>　　河州，上，安鄉郡，軍事。熙寧六年收復。崇寧戶一千六十一，口三千八百九十五。貢麝香。縣一：寧河。<span>[熙寧六年，置枹罕縣，九年省。崇寧四年，升寧河砦為縣。舊香子城。]</span>城一：定羌。<span>[熙寧七年，改河諾城為定羌城。]</span>砦一：南川。<span>[熙寧七年，置南山堡，尋改為南川砦。]</span>堡四：<span>[熙寧七年，置東谷。八年，置閻精。元豐三年，置西原、北河二堡。]</span>東谷，閻精，西原，北河。關一：通會。<span>[熙寧七年置。]</span>循化城，<span>[舊一公城，崇寧二年收復，改今名。別見「樂州」。東至懷羌城四十五里，西至積石軍界一百餘里，南至下橋家族地分一百餘里，北至來同堡六十五里。]</span>大通城，<span>[舊達南城，崇寧二年收復，改今名。別見「樂州」。東至通津堡界十五里，西至菊花河六十里，南至撲水原二十一里，北至寧塞堡界十五里。]</span>安疆砦，<span>[舊名當標城，崇寧二年收復，改今名。別見「樂州」。東至來同堡三十三里，西至通津堡五十里，南至循化城一百一十里，北至黃河二十里。]</span>懷羌城，<span>[崇寧三年，王厚收復。東至南川砦六十里，西至循化城六十五里，南至洮州界一百七十餘里。北至安疆砦一百七十里。]</span>來羌城，<span>[崇寧三年，王厚收復。東至安鄉關七十里，西至大通城界三十八里，南至南川界四十八里，北至黃河二十里。]</span>講朱城，<span>[元符二年，洮西安撫司收復河南講朱、一公、錯鑿、當標、彤撒、東迎六城，尋棄之。崇寧二年，再收復。除一公改循化城，當標改安疆砦，餘四城皆未詳。按：講朱、錯鑿、一公、當標皆在河州之南，元符二年，邊厮波結先以此四城來降，未幾，王贍乃進據之。]</span>錯鑿城，彤撒城，東迎城，寧河砦，<span>[崇寧四年，已升寧河砦為縣，別有寧河砦。東至定羌城三十里，西至河州四十五里，南至通會關三十里，北至河州界二十里。]</span>來同堡，<span>[舊名甘撲堡，崇寧三年築，賜今名。東至南川砦九十里西至安疆砦三十五里，南至懷羌城三十五里，北至來羌城三十里。]</span>通津堡，<span>[舊名南達堡，崇寧三年賜今名。東至安疆砦四十五里，西至大通城界二十五里，南至循化城一百三十里，北至大通城界二十里。]</span>南山堡，<span>[元豐九域志屬原州綏寧縣。]</span>安鄉關，<span>[舊城橋關，元符三年賜名。東至京玉關界四十里，西至臨灘堡四十里，南至河州界三十五里，北至安川堡界一十五里。]</span>臨灘堡。<span>[東至安鄉關四十里，西至古雞山二十里，南至南川砦界二十里，北至黃河四十里。]</span><BR><BR> </p><p>　　鞏州，下。本通遠軍。熙寧五年，以秦州古渭砦為軍。崇寧三年，升為州。崇寧戶四千八百七十八，口一萬一千八百五十七。貢麝香。縣三：隴西，<span>[元祐五年增置。]</span>永寧，寧遠。<span>[崇寧三年，升永寧砦為縣，又升寧遠砦為縣。]</span>城一：定西。<span>[元豐四年，以蘭州西使城為定西城。五年，改定西城為通遠軍，以汝遮堡為定西城，屬通遠軍。崇寧二年，廢定西城管下熨斗平堡，通西砦管下榆木岔堡，并安西城。別見「蘭州」。東至龜兒觜鎮六十五里，西至龕谷堡一百一十五里，南至通西砦四十六里，北至安西城二十七里。]</span>砦六：<span>[熙寧五年，割秦州永寧、寧遠、威遠、通渭、熟羊、來遠六砦隸軍。六年，置鹽川砦。八年，廢威遠砦為鎮。元豐五年，收通西砦。七年，廢來遠砦為鎮，屬永寧。崇寧五年，通渭縣復為砦，未詳何年以砦為縣。]</span>永寧，寧遠，<span>[崇寧三年，與永寧同升為縣。]</span>通渭，<span>[東至甘泉城五十五里，西至鞏州六十四里，南至來遠鎮一百里，北至甘泉城界六十里。]</span>熟羊，鹽川，<span>[熙寧六年九月置砦，後改為鎮。]</span>通西。<span>[東至甘泉城一百二十里，西至熟羊砦七十里，南至三岔堡四十八里，北至定西砦四十八里。]</span>堡七：<span>[熙寧五年，割秦州三岔、乜羊、廣吳、渭川、啞兒五堡隸軍。七年，以岷州遮羊堡來隸。元豐元年，遮羊復隸岷州。五年，置榆木岔、熨斗平二砦堡。七年，廢乜羊、廣吳、渭川、啞兒四堡。]</span>三岔，<span>[舊堡，熙寧四年置。]</span>榆木岔，<span>[崇寧二年廢。]</span>熨斗平，<span>[崇寧二年廢。]</span>者達堡，<span>[秦州，熙寧五年改古渭砦為通遠軍，廢者達、本當、七麻堡。今通渭乃領七麻堡，不知何年復置者達、本當堡。]</span>七麻堡，本當堡，撲麻龍堡。<BR><BR> </p><p>　　岷州，下，和政郡，團練。熙寧六年收復。崇寧戶四萬五百七十，口六萬七千七百三十一。貢甘草。縣三：祐川，<span>[唐縣。崇寧三年復。]</span>大潭，<span>[中。建隆三年，合良恭、大潭兩鎮置縣，隸秦州。熙寧七年，自秦州來隸。]</span>長道。<span>[緊，熙寧七年，自秦州來隸。]</span>砦五：<span>[秦州臨江砦，熙寧六年，割隸州。七年，置荔川、穬川、閭川，又置宕昌。]</span>臨江，荔川，穬川，閭川，宕昌。堡三：<span>[熙寧六年，以秦州馬務堡隸州。七年，置遮羊堡，尋改為鎮。十年，置鐵城堡。元豐元年，遮羊堡復隸於州。]</span>遮羊，榖藏，<span>[並熙寧七年置。]</span>鐵城。<span>[熙寧十年置。]</span>監一：滔山。<span>[熙寧九年置，鑄鐵錢。]</span><BR><BR> </p><p>　　蘭州，下，金城郡，軍事。元豐四年收復。崇寧戶三百九十五，口九百八十一。貢甘草。縣一：蘭泉。<span>[崇寧三年置，倚郭。]</span>砦一：<span>[元豐四年，置龕谷、吹龍二砦。七年，割吹龍屬阿千堡。]</span>龕谷。<span>[元祐七年廢。紹聖三年，復修為堡。東至定遠砦一百里，西至阿千堡七十里，南至通谷堡一百二十里，北至定遠城三十里。]</span>堡二：<span>[元豐四年，置臯蘭堡、鞏哥關。五年，置西關、勝如、質孤堡。六年，改鞏哥關作東關堡，廢西關、勝如、質孤堡，置阿千堡。七年，廢臯蘭堡。元祐五年，復修勝如、質孤二堡，尋廢。]</span>東關，<span>[東至質孤堡三十六里，西至蘭州一十八里，南至屈金支山三十里，北至黃河不及裡。]</span>阿千。<span>[有阿千水。東至屈金支山二十五里，西至西關堡界二十里，南至臨洮堡七十里，北至蘭州界三十七里。]</span>定西城，<span>[元豐四年，以蘭州西使城為定西城。五年，改定西城為通遠軍，以汝遮堡為定西城，屬通遠軍。別見「鞏州」。]</span>定遠城，<span>[元祐七年築，舊名李諾平，本龕谷砦，因地窄及無水，故廢之，改築為定遠軍城。東至安西城八十里，西至東關堡五十里，南至龕谷堡三十里，北至黃河一百七里。]</span>金城關，<span>[紹聖四年建築，南距蘭州約二里。崇寧三年，王厚乞移置斫龍谷口，不行。]</span>京玉關，<span>[元符三年賜名，本號把拶橋。東至西關堡四十里，西至通川堡四十里，南至臨洮堡一百三十九里，北至癿六嶺分界三十里。]</span>通川堡。<span>[元符三年，自京玉關至囉｛口兀｝抹通城中路鏹厮狐川新築堡，賜名，尋棄之。崇寧二年，再收復。東至京玉關四十里，西至通湟砦四十里，南至圓子堡約九里，北至癿六嶺分界八十里。別見「樂州」。]</span><BR><BR> </p><p>　　洮州。唐末陷於吐蕃，號臨洮城。熙寧五年，詔以熙河洮岷通遠軍為一路，時未得洮州。元符二年得之，尋棄不守。大觀二年收復，改臨洮城仍舊為洮州。三年，升團練。東至岷州界一百一十三里，西至喬家族生界二百里，南至魯黎族生界一百五里，北至河州界一百二十里。通岷砦。<span>[東至鐸龍橋六十七里，西至洮州四十里，南至洮河二十里，北至熙州界五十五里。]</span><BR><BR> </p><p>　　廓州，元符二年，以廓州為寧塞城。崇寧三年棄之，是年收復，仍為廓州。城下置一縣，五年罷。大觀三年，為防禦。東至寧塞砦一十七里，西至同波北堡不及里，南至黃河不及里，北至膚公城界十五里。膚公城，<span>[舊名結囉城，崇寧三年收復，後改今名。王厚云：結囉城至廓州約三十餘里。東至來賓城界一百三里，西至懷和砦界五十七里，南至同波北堡界一十三里，北至綏平堡界二十五里。]</span>綏平堡，<span>[舊名保敦谷，崇寧三年興築，賜名。東至保塞砦界二十里，西至清平砦界二十里，南至膚公城界二十里，北至保塞砦界一十七里。]</span>米川城，<span>[舊米川縣，崇寧三年修築。王厚云：米川沿河西至廓州約六十里，過河取正路至結囉城約三程，本城至廓州約三十餘里。]</span>寧塞砦，<span>[東至河北堡界四十五里，西至廓州巡檢界一十三里，南至黃河一十五里，北至龍支城界五十里。]</span>同波堡。<span>[東至廓州巡檢界二十里，西至膚公城界一十五里，南至黃河不及里，北至膚公城一十五里。]</span><BR><BR> </p><p>　　樂州。舊邈川城，元符二年收復，建為湟州，建中靖國元年棄之。崇寧二年又復。三年，置倚郭縣，五年罷。大觀三年，加向德軍節度。宣和元年，改為樂州。東至把拶宗六十里，西至龍支城界六十里，南至來羌城界一百四十里，北至界首賒○嶺一百一十里。通湟砦，<span>[故囉○抹通城，元符二年收復，三年賜名。東至通川堡四十里，西至湟州三十五里，南至安隴砦二十五里，北至臨宗砦界六十里。別見「蘭州」。]</span>寧洮砦，<span>[故瓦吹砦，元符二年收復，三年賜名。東至通湟砦四十五里，西至來賓城一十七里，南至來賓城界二十里，北至安隴砦界一十七里。]</span>安隴砦，<span>[故隴朱黑城，元符二年收復，三年賜名。東至赤沙嶺三十里，西至麻宗山腳二十五里，南至鞏藏嶺三十五里，北至湟州四十五里。]</span>安川堡，<span>[故臕哥堡，在巴金嶺上，元符二年收復，三年賜名。東至湟州界七十里，西至來賓城界四十里，南至安鄉關三十里，北至寧川堡四十里。]</span>寧川堡，<span>[元符二年收復，三年賜名，尋棄之。崇寧二年，再收復。]</span>綏遠關，<span>[舊名灑金平，崇寧二年建築，賜今名。東至湟州二十里，西至勝宗谷口三十里，南至麻宗山腳五十五里，北至丁星原四十里。]</span>來賓城，<span>[舊名癿當川，崇寧三年賜名。東至安川堡分界七十里，西至青丹谷三十里，南至黃河一十里，北至安隴砦七十里。]</span>大通城，<span>[舊名達南城，東至通津堡界十五里，西至菊花河六十里，南至撲水原二十一里，北至寧川堡界一十五里。]</span>循化城，<span>[舊名一公城，別見「河州」。東至懷羌城四十五里，西至積石軍界一百餘里，南至下喬家族地分一百餘里，北至來同堡六十五里。]</span>安疆砦，<span>[舊名當標砦，與大通、循化皆崇寧二年改。別見「河州」。東至來同堡三十三里，西至通津堡五十里，南至循化城一百一十里，北至黃河二十里。]</span>德固砦，<span>[舊名勝鐸谷，崇寧三年築五百步城，後賜名德固砦。東至綏遠關界一十里，西至龍支城界二十里，南至渴驢嶺一十里，北至清江山腳二十里。]</span>臨宗砦，<span>[崇寧三年賜名。南宗堡稍南一十五里乳駱河之西。東至三諾鞏哥嶺五十餘里，西至丁星原約三十餘里，南至湟州分界二十一里，北至界首抹牟嶺七十里。]</span>通川堡，<span>[崇寧二年，王厚收復，係湟州管下。別見「蘭州」。東至京玉關四十里，西至通湟砦四十里，南至圓子堡約九里，北至癿六嶺分界八十里。]</span>南宗堡，<span>[元符二年，與囉○抹通城同收復，尋棄之。後再收復。]</span>峽口堡。<span>[與通川、南宗堡皆崇寧二年王厚收復。]</span><BR><BR> </p><p>　　西寧州。舊青唐城。元符二年，隴拶降，建為鄯州，仍為隴右節度，三年棄之。崇寧三年收復，建隴右都護府，改鄯州為西寧州，又置倚郭縣。賜郡名曰西平，升中都督府。三年，加賓德軍節度。五年，罷倚郭縣。東至保塞砦五十七里，西至寧西城四十里，南至清平砦五十里，北至宣威城五十里。龍支城，<span>[舊宗哥城，元符二年改今名，尋棄之。崇寧三年收復。東至德固砦界一十八里，西至保塞砦藥邦硤二十二里，南至廓州界分水嶺四十里，北至習令波族分界八十五里。]</span>寧西城，<span>[舊名林金城，改今名。東至湯厮甘二十里，西至厮哥羅川一百里，南至京雕嶺二十里，北至金谷峗四十里。]</span>清平砦，<span>[舊名溪蘭宗堡，後改賜砦名。東至廓州綏平堡界三十五里，西至赤嶺鐵堠子一百二十里，南至懷和砦界二十五里，北至西寧州界二十五里。]</span>保塞砦，<span>[舊名安兒城。以上城砦皆崇寧三年收復，賜名。東至龍支城界二十二里，西至西寧州界三十里，南至廓州界二十里，北至青歸族一十五里。]</span>宣威城，<span>[舊名○牛城，崇寧三年，改今名。東至綏邊砦四十里，西至寧西城界三十五里，南至西寧州界二十五里，北至南宗嶺九十里。]</span>綏邊砦，<span>[舊名宗谷，崇寧三年建築，後改今名。東至龍支城界六十里，西至宣威城界三十里，南至西寧州界三十二里，北至乳駱河界南一里。]</span>懷和砦，<span>[舊名丁令谷，崇寧三年置砦，賜名，又隸積石軍。東至廓州界八十五里，西至青海一百三十餘里，南至順通堡界一十三里，北至清平砦界二十五里。]</span>制羌砦。<span>[政和八年賜名。地名癿氈嶺，屬西寧州。]</span><BR><BR> </p><p>　　震武軍。政和六年，建築古骨龍城，賜名震武城。未幾，改為震武軍。不見四至，據童貫奏，古骨龍元屬湟州。通濟橋，<span>[震武城浮橋，政和六年賜名。]</span>善治堡，<span>[政和六年，震武城通濟橋堡賜名。]</span>大同堡，<span>[本名古骨龍城應接堡，政和六年賜名。]</span>德通城，<span>[本瞎令古城，政和七年，劉法既解震武軍圍，建築，賜名。]</span>石門堡。<span>[瞎令古城北，地名石門子，政和七年賜名。]</span><BR><BR> </p><p>　　積石軍。本溪哥城。元符間，為吐蕃溪巴温所據。大觀二年，臧征撲哥以城降，即其地建軍。東至廓州界八十里，西至青海一百餘里，南至蓋龍峗八十里，北至西寧州界八十里。懷和砦，<span>[已見「西寧州」。東至廓州界八十五里，西至青海一百三十餘里，南至順通堡界一十三里，北至清平砦界二十五里。]</span>順通堡，<span>[東至臨松堡一十二里，西至本軍一十八里，南至臨松堡二十五里，北至懷和砦界一十二里。]</span>臨松堡。<span>[東至廓州界五十里，西至順通堡界一十二里，南至把拶公原界約六十里，北至黃河一十五里。]</span><BR><BR> </p><p>　　陝西路，蓋禹貢雍、梁、冀、豫四州之域，而雍州全得焉。當東井、輿鬼之分，西接羌戎，東界潼、陝，南抵蜀、漢，北際朔方。有銅、鹽、金、鐵之產，絲、枲、林、木之饒，其民慕農桑，好稼穡。鄠杜、南山，土地膏沃，二渠灌溉，兼有其利。大抵誇尚氣勢，多遊俠輕薄之風，甚者好鬥輕死。蒲、解本隸河東，故其俗頗純厚。被邊之地，以鞍馬、射獵為事，其人勁悍而質木。梁泉少桑麻之利，布泉、鹽酪資於他郡。上洛多淫祀，申以科禁，故其俗稍變。秦、隴、儀、渭、涇、原、邠、寧、鄜、延、環、慶等皆分兵屯守，以備不虞云。</p>
<div class='pn'><p class='pre'>上一节：<a href='第三十九章-卷三十九-原文.html'>第三十九章-卷三十九</a></p><p class='next'>下一节：<a href='第四十一章-卷四十一-原文.html'>第四十一章-卷四十一</a></p></div></body>
</html>
