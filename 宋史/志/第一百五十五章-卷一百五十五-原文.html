<!DOCTYPE html>
<html>
<head>
    <meta charset="UTF-8">
  <meta name="viewport" content="width=device-width, initial-scale=1.0">
  <title>宋史-志-第一百五十五章-卷一百五十五-原文</title>
<style>
    a {
      text-decoration: none;
    }
  </style>
</head>
</p><p><body>
<div>
<div>
<p><a id='home' href="../../index.html">首页</a></p><p id='list'>宋史-志<a href='../宋史.html#志'>：目录</a></p>
</div>
<div class='pn'><p class='pre'>上一节：<a href='第一百五十四章-卷一百五十四-原文.html'>第一百五十四章-卷一百五十四</a></p><p class='next'>下一节：<a href='第一百五十六章-卷一百五十六-原文.html'>第一百五十六章-卷一百五十六</a></p></div>
</div>

<h1>第一百五十五章-卷一百五十五<span style='font-size:small'> 原文</span></h1>
<p>易曰：「觀乎天文，以察時變；觀乎人文，以化成天下。」文之有關於世運，尚矣。然書契以來，文字多而世代日降；秦火而後，文字多而世教日興，其故何哉？蓋世道升降，人心習俗之致然，非徒文字之所為也。然去古既遠，苟無斯文以範防之，則愈趨而愈下矣。故由秦而降，每以斯文之盛衰，占斯世之治忽焉。<BR><BR> </p><p>　　宋有天下，先後三百餘年，考其治化之汙隆，風氣之離合，雖不足以擬倫三代，然其時君汲汲於道藝，輔治之臣莫不以經術為先務，學士搢紳先生，談道德性命之學，不絕於口，豈不彬彬乎進於周之文哉！宋之不競，或以為文勝之弊，遂歸咎焉，此以功利為言，未必知道者之論也。<BR><BR> </p><p>　　歷代之書籍，莫厄於秦，莫富於隋、唐。隋嘉則殿書三十七萬卷。而唐之藏書，開元最盛，為卷八萬有奇。其間唐人所自為書，幾三萬卷，則舊書之傳者。至是蓋亦鮮矣。陵遲逮於五季，干戈相尋，海寓鼎沸，斯民不復見詩、書、禮、樂之化。周顯德中，始有經籍刻板，學者無筆札之勞，獲睹古人全書。然亂離以來，編帙散佚，幸而存者，百無二三。<BR><BR> </p><p>　　宋初，有書萬餘卷。其後削平諸國，收其圖籍，及下詔遣使購求散亡，三館之書，稍復增益。太宗始於左升龍門北建崇文院，而徙三館之書以實之。又分三館書萬餘卷別為書庫，目曰「秘閣」。閤成，親臨幸觀書，賜從臣及直館宴。又命近習侍衞之臣縱觀群書。<BR><BR> </p><p>　　真宗時，命三館寫四部書二本，置禁中之龍圖閣及後苑之太清樓，而玉宸殿、四門殿亦各有書萬餘卷。又以秘閣地隘，分內藏西庫以廣之，其右文之意，亦云至矣。已而王宮火，延及崇文、秘閣，書多煨燼。其僅存者，遷於右掖門外，謂之崇文外院，命重寫書籍，選官詳覆校勘，常以參知政事一人領之，書成，歸於太清樓。<BR><BR> </p><p>　　仁宗既新作祟文院，命翰林學士張觀等編四庫書，仿開元四部錄為崇文總目，書凡三萬六百六十九卷。神宗改官制，遂廢館職，以崇文院為秘書省，秘閣經籍圖書以秘書郎主之，編輯校定，正其脫誤，則主於校書郎。<BR><BR> </p><p>　　徽宗時，更崇文總目之號為秘書總目。詔購求士民藏書，其有所秘未見之書足備觀采者，仍命以官。且以三館書多逸遺，命建局以補全校正為名，設官總理，募工繕寫。一置宣和殿，一置太清樓，一置秘閣。自熙寧以來，搜訪補輯，至是為盛矣。<BR><BR> </p><p>　　嘗歷考之，始太祖、太宗、真宗三朝，三千三百二十七部，三萬九千一百四十二卷。次仁、英兩朝，一千四百七十二部，八千四百四十六卷。次神、哲、徽、欽四朝，一千九百六部，二萬六千二百八十九卷。三朝所錄，則兩朝不復登載，而錄其所未有者。四朝於兩朝亦然。最其當時之目，為部六千七百有五，為卷七萬三千八百七十有七焉。<BR><BR> </p><p>　　迨夫靖康之難，而宣和、館閣之儲蕩然靡遺。高宗移蹕臨安，乃建秘書省於國史院之右，搜訪遺闕，屢優獻書之賞，於是四方之藏，稍稍復出，而館閣編輯，日益以富矣。當時類次書目，得四萬四千四百八十六卷。至寧宗時續書目，又得一萬四千九百四十三卷，視崇文總目，又有加焉。<BR><BR> </p><p>　　自是而後，迄於終祚，國步艱難，軍旅之事，日不暇給，而君臣上下，未嘗頃刻不以文學為務，大而朝廷，微而草野，其所製作、講說、紀述、賦詠，動成卷帙，儽而數之，有非前代之所及也。雖其間鈲裂大道，疣贅聖謨，幽怪恍惚，繁瑣支離有所不免，然而瑕瑜相形，雅鄭各趣，譬之萬派歸海，四瀆可分，繁星麗天，五緯可識，求約於博，則有要存焉。<BR><BR> </p><p>　　宋舊史，自太祖至寧宗，為書凡四。志藝文者，前後部帙，有亡增損，互有異同。今刪其重複，合為一志，蓋以寧宗以後史之所未錄者，仿前史分經、史、子、集四類而條列之，大凡為書九千八百十九部，十一萬九千九百七十二卷云。<BR><BR> </p><p>　　經類十：一曰易類，二曰書類，三曰詩類，四曰禮類，五曰樂類，六曰春秋類，七曰孝經類，八曰論語類，九曰經解類，十曰小學類。<BR><BR> </p><p>　　周易古經一卷<BR><BR> </p><p>　　薛貞注歸藏三卷<BR><BR> </p><p>　　易傳十卷題<span>[卜子夏傳]</span><BR><BR> </p><p>　　周易上下經六卷<BR><BR> </p><p>　　繫辭說卦序卦雜卦三卷<span>[韓康伯注。]</span><BR><BR> </p><p>　　鄭玄周易文言注義一卷<BR><BR> </p><p>　　王弼略例一卷<BR><BR> </p><p>　　易辨一卷<BR><BR> </p><p>　　阮嗣宗通易論一卷<BR><BR> </p><p>　　干寶易傳十卷<BR><BR> </p><p>　　易髓八卷<span>[晉人撰，不知姓名]</span><BR><BR> </p><p>　　孔穎達正義十四卷<BR><BR> </p><p>　　玄談六卷<BR><BR> </p><p>　　易正義補闕七卷<BR><BR> </p><p>　　任正一甘棠正義三十卷<BR><BR> </p><p>　　關朗易傳一卷<BR><BR> </p><p>　　王肅傳十一卷<BR><BR> </p><p>　　陸德明釋文一卷<BR><BR> </p><p>　　衞元嵩周易元包十卷<span>[蘇源明傳，李江注。]</span><BR><BR> </p><p>　　李鼎祚集解十卷<BR><BR> </p><p>　　史文徽易口訣義六卷<BR><BR> </p><p>　　成玄英流演窮寂圖五卷<BR><BR> </p><p>　　蔡廣成啟源十卷<BR><BR> </p><p>　　又周易外義三卷<BR><BR> </p><p>　　沙門一行傳十二卷<BR><BR> </p><p>　　王隱要削三卷<BR><BR> </p><p>　　陸希聲傳十三卷<BR><BR> </p><p>　　郭京舉正三卷<BR><BR> </p><p>　　東鄉助物象釋疑一卷<BR><BR> </p><p>　　邢璹補闕周易正義略例疏三卷<BR><BR> </p><p>　　李翱易詮七卷<BR><BR> </p><p>　　張弧周易上經王道小疏五卷<BR><BR> </p><p>　　張韓啟玄一卷<BR><BR> </p><p>　　青城山人揲蓍法一卷<BR><BR> </p><p>　　王昭素易論三十三卷<BR><BR> </p><p>　　縱康乂周易會通正義三十三卷<BR><BR> </p><p>　　陰洪道周易新論傳疏十卷<BR><BR> </p><p>　　陳摶易龍圖一卷<BR><BR> </p><p>　　范諤昌大易源流圖一卷<BR><BR> </p><p>　　又證墜簡一卷<BR><BR> </p><p>　　胡旦易演聖通論十六卷<BR><BR> </p><p>　　石介口義十卷<BR><BR> </p><p>　　冀震周易義略十卷<BR><BR> </p><p>　　代淵周易旨要二十卷<BR><BR> </p><p>　　何氏易講疏十三卷<span>[不著名。]</span><BR><BR> </p><p>　　陸秉意學十卷<BR><BR> </p><p>　　古易十三卷<span>[出王洙家。]</span><BR><BR> </p><p>　　王洙言象外傳十卷<BR><BR> </p><p>　　劉牧新注周易十一卷<BR><BR> </p><p>　　又卦德通論一卷<BR><BR> </p><p>　　易數鉤隱圖一卷<BR><BR> </p><p>　　吳秘周易通神一卷<BR><BR> </p><p>　　黃黎獻略例一卷<BR><BR> </p><p>　　又室中記師隱訣一卷<BR><BR> </p><p>　　龔鼎臣補注易六卷<BR><BR> </p><p>　　彭汝礪易義十卷<BR><BR> </p><p>　　趙令湑易發微十卷<BR><BR> </p><p>　　喬執中易說十卷<BR><BR> </p><p>　　趙仲銳易義五卷<BR><BR> </p><p>　　謝湜易義十二卷<BR><BR> </p><p>　　譚世勣易傳十卷<BR><BR> </p><p>　　陸太易周易口訣七卷<BR><BR> </p><p>　　冀珍周易闡微詩六卷<BR><BR> </p><p>　　李贊周易說九卷<BR><BR> </p><p>　　張果周易罔象成名圖一卷<BR><BR> </p><p>　　裴通周易玄解三卷<BR><BR> </p><p>　　邵雍皇極經世十二卷<BR><BR> </p><p>　　又敘篇系述二卷<BR><BR> </p><p>　　觀物外篇六卷<span>[門人張湣記雍之言。]</span><BR><BR> </p><p>　　觀物內篇解二卷<span>[雍之子伯温編。]</span><BR><BR> </p><p>　　邵伯温周易辨惑一卷<BR><BR> </p><p>　　常豫易源一卷<BR><BR> </p><p>　　徐庸周易意蘊凡例總論一卷<BR><BR> </p><p>　　又卦變解二卷<BR><BR> </p><p>　　宋咸易訓三卷<BR><BR> </p><p>　　又易補注十卷<BR><BR> </p><p>　　又劉牧王弼易辨二卷<BR><BR> </p><p>　　皇甫泌易解十九卷<BR><BR> </p><p>　　鄭揚庭時用書二十卷<BR><BR> </p><p>　　又明用書九卷<BR><BR> </p><p>　　易傳辭三卷<BR><BR> </p><p>　　易傳辭後語一卷<BR><BR> </p><p>　　陳良獻周易發隱二十卷<BR><BR> </p><p>　　石汝礪乾生歸一圖十卷<BR><BR> </p><p>　　鮑極周易重注十卷<BR><BR> </p><p>　　葉昌齡圖義二卷<BR><BR> </p><p>　　胡瑗易解一十二卷<BR><BR> </p><p>　　口義十卷<BR><BR> </p><p>　　繫辭說卦三卷<BR><BR> </p><p>　　歐陽脩易童子問三卷<BR><BR> </p><p>　　阮逸易筌六卷<BR><BR> </p><p>　　王安石易解十四卷<BR><BR> </p><p>　　尹天民易論要纂一卷<BR><BR> </p><p>　　又易說拾遺二卷<BR><BR> </p><p>　　司馬光易說一卷<BR><BR> </p><p>　　又三卷<BR><BR> </p><p>　　繫辭說二卷<BR><BR> </p><p>　　鮮于侁周易聖斷七卷<BR><BR> </p><p>　　蘇軾易傳九卷<BR><BR> </p><p>　　程頤易傳九卷<BR><BR> </p><p>　　又易繫辭解一卷<BR><BR> </p><p>　　張載易說十卷<BR><BR> </p><p>　　呂大臨易章句一卷<BR><BR> </p><p>　　龔原續解易義十七卷<BR><BR> </p><p>　　又易傳十卷<BR><BR> </p><p>　　李平西河圖傳一卷<BR><BR> </p><p>　　李遇刪定易圖序論六卷<BR><BR> </p><p>　　張弼易解義十卷<BR><BR> </p><p>　　顧叔思周易義類三卷<BR><BR> </p><p>　　劉概易繫辭十卷<BR><BR> </p><p>　　晁說之錄古周易八卷<BR><BR> </p><p>　　晁說之太極傳五卷<BR><BR> </p><p>　　因說一卷<BR><BR> </p><p>　　太極外傳一卷<BR><BR> </p><p>　　遊酢易說一卷<BR><BR> </p><p>　　耿南仲易解義十卷<BR><BR> </p><p>　　安泳周易解義一部<span>[卷亡。]</span><BR><BR> </p><p>　　陳瓘了齋易說一卷<BR><BR> </p><p>　　鄒浩繫辭纂義二卷<BR><BR> </p><p>　　張根易解九卷<BR><BR> </p><p>　　周易六十四卦賦一卷<span>[題潁川陳君作，名亡。]</span><BR><BR> </p><p>　　林德祖易說九卷<BR><BR> </p><p>　　陳禾易傳十二卷<BR><BR> </p><p>　　李授之易解通義三十卷<BR><BR> </p><p>　　朱震易傳十一卷<BR><BR> </p><p>　　卦圖三卷<BR><BR> </p><p>　　易傳叢說一卷<BR><BR> </p><p>　　張汝明易索十三卷<BR><BR> </p><p>　　郭忠孝兼山易解二卷<BR><BR> </p><p>　　又四學淵源論三卷<BR><BR> </p><p>　　任奉古周易發題一卷<BR><BR> </p><p>　　陳高八卦數圖二卷<BR><BR> </p><p>　　林壝易說十二卷<BR><BR> </p><p>　　變卦八卷<BR><BR> </p><p>　　變卦纂集一卷<BR><BR> </p><p>　　凌唐佐集解六卷<BR><BR> </p><p>　　袁樞學易索隱一卷<BR><BR> </p><p>　　夏休講義九卷<BR><BR> </p><p>　　郭雍傳家易解十一卷<BR><BR> </p><p>　　沈該易小傳六卷<BR><BR> </p><p>　　都絜易變體十六卷<BR><BR> </p><p>　　鄭克揲蓍古法一卷<BR><BR> </p><p>　　吳沆易璿璣三卷<BR><BR> </p><p>　　李椿年易解八卷<BR><BR> </p><p>　　疑問一卷<BR><BR> </p><p>　　李光易說十卷<BR><BR> </p><p>　　李衡易義海撮要十二卷<BR><BR> </p><p>　　洪興祖易古經考異釋疑一卷<BR><BR> </p><p>　　張行成元包數總義二卷<BR><BR> </p><p>　　述衍十八卷<BR><BR> </p><p>　　通變四十八卷<BR><BR> </p><p>　　晁公武易詁訓傳十八卷<BR><BR> </p><p>　　胡銓易傳拾遺十卷<BR><BR> </p><p>　　程大昌易原十卷<BR><BR> </p><p>　　又易老通言十卷<BR><BR> </p><p>　　楊萬里易傳二十卷<BR><BR> </p><p>　　林栗易經傳集解三十六卷<BR><BR> </p><p>　　李舜臣易本傳三十三卷<BR><BR> </p><p>　　曾穜大易粹言十卷<BR><BR> </p><p>　　呂祖謙定古易十二篇為一卷<BR><BR> </p><p>　　又音訓二卷<BR><BR> </p><p>　　周易繫辭精義二卷<BR><BR> </p><p>　　朱熹易傳十一卷<BR><BR> </p><p>　　又本義十二卷<BR><BR> </p><p>　　易學啟蒙三卷<BR><BR> </p><p>　　古易音訓二卷<BR><BR> </p><p>　　張浚易傳十卷<BR><BR> </p><p>　　倪思易訓三十卷<BR><BR> </p><p>　　趙善譽易說二卷<BR><BR> </p><p>　　劉文郁易宏綱八卷<BR><BR> </p><p>　　吳仁傑古易十二卷<BR><BR> </p><p>　　又周易圖說二卷<BR><BR> </p><p>　　集古易一卷<BR><BR> </p><p>　　王日休龍舒易解一卷<BR><BR> </p><p>　　劉翔易解六卷<BR><BR> </p><p>　　胡有開易解義四十卷<BR><BR> </p><p>　　鄒巽易解六卷<BR><BR> </p><p>　　鄭剛中周易窺餘十五卷<BR><BR> </p><p>　　楊簡己易一卷<BR><BR> </p><p>　　潘夢旂大易約解九卷<BR><BR> </p><p>　　麻衣道者正易心法一卷<BR><BR> </p><p>　　鄭東卿易說三卷<BR><BR> </p><p>　　項安世周易玩辭十六卷<BR><BR> </p><p>　　程迥易章句十卷<BR><BR> </p><p>　　又外編一卷<BR><BR> </p><p>　　占法<BR><BR> </p><p>　　古易考一卷<BR><BR> </p><p>　　林至易裨傳一卷<BR><BR> </p><p>　　葉適習學記言　周易述釋一卷<BR><BR> </p><p>　　李椿觀畫二卷<BR><BR> </p><p>　　王炎筆記八卷<BR><BR> </p><p>　　鄭汝諧易翼傳二卷<BR><BR> </p><p>　　湯羲周易講義三卷<BR><BR> </p><p>　　樂只道人羲文易論微六卷<span>[姓名亡。]</span><BR><BR> </p><p>　　朱氏三宮易一卷<span>[名亡。]</span><BR><BR> </p><p>　　劉烈虛谷子解卦周易三卷<BR><BR> </p><p>　　劉牧、鄭夫注周易七卷<BR><BR> </p><p>　　楊文煥五十家易解四十三卷<BR><BR> </p><p>　　孫份周易先天流衍圖十二卷<span>[程敦厚序]</span><BR><BR> </p><p>　　劉半千羲易正元一卷<BR><BR> </p><p>　　馮椅易學五十卷<BR><BR> </p><p>　　商飛卿講義一卷<BR><BR> </p><p>　　周易卦類三卷<BR><BR> </p><p>　　易辭微三卷<BR><BR> </p><p>　　易正經明疑錄一卷<BR><BR> </p><p>　　易傳四卷<BR><BR> </p><p>　　口義六卷<BR><BR> </p><p>　　易樞十卷<BR><BR> </p><p>　　繫辭要旨一卷<span>[並不知作者。]</span><BR><BR> </p><p>　　易乾鑿度三卷<BR><BR> </p><p>　　易緯七卷<BR><BR> </p><p>　　易緯稽覽圖一卷<BR><BR> </p><p>　　易通卦驗二卷<span>[並鄭玄注。]</span><BR><BR> </p><p>　　流演通卦驗一卷<span>[不知作者]</span><BR><BR> </p><p>　　王柏讀易記十卷<BR><BR> </p><p>　　又涵古易說一卷<BR><BR> </p><p>　　大象衍義一卷<BR><BR> </p><p>　　曾幾易釋象五卷<BR><BR> </p><p>　　劉禹偁易解十卷<BR><BR> </p><p>　　程達易解十卷<BR><BR> </p><p>　　戴溪易總說二卷<BR><BR> </p><p>　　趙汝談易說三卷<BR><BR> </p><p>　　真德秀復卦說一卷<BR><BR> </p><p>　　吳如愚易說一卷<BR><BR> </p><p>　　李光易傳十卷<BR><BR> </p><p>　　李燾易學五卷<BR><BR> </p><p>　　又大傳雜說一卷<BR><BR> </p><p>　　朱承祖易摭卦總論一十卷<BR><BR> </p><p>　　林起鼇易述古言二卷<BR><BR> </p><p>　　方實孫讀易記八卷<BR><BR> </p><p>　　魏了翁易集義六十四卷<BR><BR> </p><p>　　又易要義一十卷<BR><BR> </p><p>　　鄭子厚大易觀象三十二卷<span>[張野補注。]</span><BR><BR> </p><p>　　右易類二百十三部，一千七百四十卷。<span>[王柏讀易記以下不著錄十九部，一百八十六卷。]</span><BR><BR> </p><p>　　尚書十二卷<span>[漢孔安國傳。]</span><BR><BR> </p><p>　　古文尚書二卷<span>[孔安國隸。]</span><BR><BR> </p><p>　　伏勝大傳三卷<span>[鄭玄注。]</span><BR><BR> </p><p>　　汲塚周書十卷<span>[晉太康中，於汲郡得之。孔晁注。]</span><BR><BR> </p><p>　　陸德明釋文音義一卷<BR><BR> </p><p>　　孔穎達正義二十卷<BR><BR> </p><p>　　馮繼先尚書廣疏十八卷<BR><BR> </p><p>　　又尚書小疏十三卷<BR><BR> </p><p>　　尹恭初尚書新修義疏二十六卷<BR><BR> </p><p>　　胡旦尚書演聖通論七卷<BR><BR> </p><p>　　胡瑗洪範口義一卷<BR><BR> </p><p>　　蘇洵洪範圖論一卷<BR><BR> </p><p>　　程頤堯典舜典解一卷<BR><BR> </p><p>　　王安石新經書義十三卷<BR><BR> </p><p>　　又洪範傳一卷<BR><BR> </p><p>　　蘇軾書傳十三卷<BR><BR> </p><p>　　書說一卷<span>[程頤門人記。]</span><BR><BR> </p><p>　　孔武仲書說十三卷<BR><BR> </p><p>　　曾肇書講義八卷<BR><BR> </p><p>　　陳諤開寶新定尚書釋文三卷<BR><BR> </p><p>　　孟先禹貢治水圖一卷<BR><BR> </p><p>　　尚書洪範五行記一卷<BR><BR> </p><p>　　王晦叔周書音訓十二卷<BR><BR> </p><p>　　司馬康等無逸講義一卷<BR><BR> </p><p>　　吳安詩等無逸說命解二卷<BR><BR> </p><p>　　劉彝洪範解六卷<BR><BR> </p><p>　　曾旼等講義三十卷<BR><BR> </p><p>　　葉夢得書傳十卷<BR><BR> </p><p>　　張綱解義三十卷<BR><BR> </p><p>　　吳孜大義三卷<BR><BR> </p><p>　　吳棫裨傳十三卷<BR><BR> </p><p>　　張九成尚書詳說五十卷<BR><BR> </p><p>　　洪興祖口義發題一卷<BR><BR> </p><p>　　陳鵬飛書解三十卷<BR><BR> </p><p>　　程大昌書譜二十卷<BR><BR> </p><p>　　又禹貢論五卷<BR><BR> </p><p>　　禹貢論圖五卷<BR><BR> </p><p>　　禹貢後論一卷<BR><BR> </p><p>　　晁公武尚書詁訓傳四十六卷<BR><BR> </p><p>　　史浩講義二十二卷<BR><BR> </p><p>　　呂祖謙書說三十五卷<BR><BR> </p><p>　　黃度書說七卷<BR><BR> </p><p>　　李舜臣尚書小傳四卷<BR><BR> </p><p>　　吳仁傑尚書洪範辨圖一卷<BR><BR> </p><p>　　陳伯達翼範一卷<BR><BR> </p><p>　　朱熹書說七卷<span>[黃士毅集。]</span><BR><BR> </p><p>　　林之奇集解五十八卷<BR><BR> </p><p>　　陳經詳解五十卷<BR><BR> </p><p>　　康伯成書傳一卷<BR><BR> </p><p>　　夏僎書解十六卷<BR><BR> </p><p>　　王炎小傳十八卷<BR><BR> </p><p>　　孫泌尚書解五十二卷<BR><BR> </p><p>　　蔡沈書傳六卷<BR><BR> </p><p>　　胡瑗尚書全解二十八卷<BR><BR> </p><p>　　成申之四百家集解五十八卷<BR><BR> </p><p>　　楊王集尚書義宗三卷<BR><BR> </p><p>　　三墳書三卷<span>[元豐中毛漸所得。]</span><BR><BR> </p><p>　　尚書治要圖五卷<BR><BR> </p><p>　　尚書解題一卷<BR><BR> </p><p>　　渾灝發旨一卷<span>[並不知作者。]</span><BR><BR> </p><p>　　王柏讀書記十卷<BR><BR> </p><p>　　又書疑九卷<BR><BR> </p><p>　　書附傳四十卷<BR><BR> </p><p>　　袁燮書鈔十卷<BR><BR> </p><p>　　袁覺讀書記二十三卷<BR><BR> </p><p>　　黃倫尚書精義六十卷<BR><BR> </p><p>　　趙汝談書說二卷<BR><BR> </p><p>　　卞大亨尚書類數二十卷<BR><BR> </p><p>　　胡銓書解四卷<BR><BR> </p><p>　　李燾尚書百篇圖一卷<BR><BR> </p><p>　　劉甄書青霞集解二十卷<BR><BR> </p><p>　　應鏞書約義二十五卷<BR><BR> </p><p>　　魏了翁書要義二十卷<BR><BR> </p><p>　　右書類六十部，八百二卷。<span>[王柏讀書記以下不著錄十三部，二百四十四卷。]</span><BR><BR> </p><p>　　韓詩外傳十卷<span>[漢韓嬰傳。]</span><BR><BR> </p><p>　　毛詩二十卷<span>[漢毛萇為詁訓傳，鄭玄箋。]</span><BR><BR> </p><p>　　鄭玄詩譜三卷<BR><BR> </p><p>　　陸璣草木鳥獸蟲魚疏二卷<BR><BR> </p><p>　　孔穎達正義四十卷<BR><BR> </p><p>　　陸德明詩釋文三卷<BR><BR> </p><p>　　成伯璵毛詩指說統論一卷<BR><BR> </p><p>　　又毛詩斷章二卷<BR><BR> </p><p>　　張訢別錄一卷<BR><BR> </p><p>　　毛詩正數二十卷<BR><BR> </p><p>　　毛詩釋題二十卷<BR><BR> </p><p>　　毛詩小疏二十卷<BR><BR> </p><p>　　鮮于侁詩傳六十卷<BR><BR> </p><p>　　李常詩傳十卷<BR><BR> </p><p>　　魯有開詩集十卷<BR><BR> </p><p>　　胡旦毛詩演聖通論二十卷<BR><BR> </p><p>　　宋咸毛詩正紀三卷<BR><BR> </p><p>　　又外義二卷<BR><BR> </p><p>　　劉宇詩折衷二十卷<BR><BR> </p><p>　　蘇子才毛詩大義三卷<BR><BR> </p><p>　　周軾箋傳辨誤八卷<BR><BR> </p><p>　　丘鑄周詩集解二十卷<BR><BR> </p><p>　　歐陽脩詩本義十六卷<BR><BR> </p><p>　　又補注毛詩譜一卷<BR><BR> </p><p>　　蘇轍詩解集傳二十卷<BR><BR> </p><p>　　彭汝礪詩義二十卷<BR><BR> </p><p>　　趙令湑講義二十卷<BR><BR> </p><p>　　喬執中講義十卷<BR><BR> </p><p>　　毛漸詩集十卷<BR><BR> </p><p>　　沈銖詩傳二十卷<BR><BR> </p><p>　　孔武仲詩說二十卷<BR><BR> </p><p>　　王商範毛詩序義索隱二卷<BR><BR> </p><p>　　王安石新經毛詩義二十卷<BR><BR> </p><p>　　舒王詩義外傳十二卷<BR><BR> </p><p>　　新解一卷<span>[程頤門人記其師之說。]</span><BR><BR> </p><p>　　張載詩說一卷<BR><BR> </p><p>　　趙仲銳詩義三卷<BR><BR> </p><p>　　遊酢詩二南義一卷<BR><BR> </p><p>　　范祖禹詩解一卷<BR><BR> </p><p>　　楊時詩辨疑一卷<BR><BR> </p><p>　　茅知至周詩義二十卷<BR><BR> </p><p>　　蔡卞毛詩名物解二十卷<BR><BR> </p><p>　　董逌廣川詩故四十卷<BR><BR> </p><p>　　吳良輔詩重文說七卷<BR><BR> </p><p>　　劉孝孫正論十卷<BR><BR> </p><p>　　吳景山十五國風咨解一卷<BR><BR> </p><p>　　劉泉毛詩判篇一卷<BR><BR> </p><p>　　吳棫毛詩葉韻補音十卷<BR><BR> </p><p>　　李樗毛詩詳解四十六卷<BR><BR> </p><p>　　晁公武毛詩詁訓傳二十卷<BR><BR> </p><p>　　呂祖謙家塾讀詩記三十二卷<BR><BR> </p><p>　　鄭樵詩傳二十卷<BR><BR> </p><p>　　又辨妄六卷<BR><BR> </p><p>　　范處義詩學一卷<BR><BR> </p><p>　　又解頤新語十四卷<BR><BR> </p><p>　　詩補傳三十卷<BR><BR> </p><p>　　朱熹詩集傳二十卷<BR><BR> </p><p>　　詩序辨一卷<BR><BR> </p><p>　　張貴謨詩說三十卷<BR><BR> </p><p>　　鄭諤毛詩解義三十卷<BR><BR> </p><p>　　黃度詩說三十卷<BR><BR> </p><p>　　吳氏詩本義補遺二卷<span>[名亡。]</span><BR><BR> </p><p>　　戴溪續讀詩記三卷<BR><BR> </p><p>　　錢文子白石詩傳一十卷<BR><BR> </p><p>　　又詩訓詁三卷<BR><BR> </p><p>　　黃邦彥講義三卷<BR><BR> </p><p>　　鮮于戣詩頌解三卷<BR><BR> </p><p>　　黃椿詩解二十卷<BR><BR> </p><p>　　總論一卷<BR><BR> </p><p>　　林岊講義五卷<BR><BR> </p><p>　　三十家毛詩會解一百卷<span>[吳純編，王安石解義。]</span><BR><BR> </p><p>　　毛詩釋篇目疏十卷<BR><BR> </p><p>　　詩疏要義一卷<BR><BR> </p><p>　　毛詩玄談一卷<BR><BR> </p><p>　　毛詩章疏三卷<BR><BR> </p><p>　　毛詩提綱一卷<BR><BR> </p><p>　　毛詩名物性門類八卷<BR><BR> </p><p>　　義方二十卷<BR><BR> </p><p>　　釋文二十卷<BR><BR> </p><p>　　通義二十卷<BR><BR> </p><p>　　毛鄭詩學十卷<BR><BR> </p><p>　　詩關雎義解一部<BR><BR> </p><p>　　比興窮源一卷<span>[並不知作者。]</span><BR><BR> </p><p>　　陳寅詩傳十卷<BR><BR> </p><p>　　許奕毛詩說三卷<BR><BR> </p><p>　　李燾詩譜三卷<BR><BR> </p><p>　　王應麟詩考五卷<BR><BR> </p><p>　　又詩地理考五卷<BR><BR> </p><p>　　詩草木鳥獸蟲魚廣疏六卷<BR><BR> </p><p>　　輔廣詩說一部<BR><BR> </p><p>　　嚴粲詩集一部<BR><BR> </p><p>　　王質詩總聞二十卷<BR><BR> </p><p>　　魏了翁詩要義二十卷<BR><BR> </p><p>　　王柏詩辨說二卷<BR><BR> </p><p>　　又詩可言二十卷<BR><BR> </p><p>　　高端叔詩說一卷<BR><BR> </p><p>　　曹粹中詩說三十卷<BR><BR> </p><p>　　項安世毛詩前說一卷<BR><BR> </p><p>　　又詩解二十卷<BR><BR> </p><p>　　鄭庠詩古音辨一卷<BR><BR> </p><p>　　右詩類八十二部，一千一百二十卷。<span>[陳寅詩傳以下不著錄十四部，二百四十五卷。]</span><BR><BR> </p><p>　　儀禮十七篇高堂生傳<BR><BR> </p><p>　　大戴禮記十三卷戴德纂<BR><BR> </p><p>　　禮記二十卷戴聖纂<BR><BR> </p><p>　　鄭玄古禮注十七卷<BR><BR> </p><p>　　又周禮注十二卷<BR><BR> </p><p>　　禮記注二十卷<BR><BR> </p><p>　　禮記月令注一卷<BR><BR> </p><p>　　崔靈恩三禮義宗三十卷<BR><BR> </p><p>　　成伯璵禮記外傳十卷<span>[張幼倫注。]</span><BR><BR> </p><p>　　韋彤五禮精義十卷<BR><BR> </p><p>　　又五禮緯書二十卷<BR><BR> </p><p>　　丘光庭兼明書四卷<BR><BR> </p><p>　　杜肅禮略十卷<BR><BR> </p><p>　　陸德明音義一卷<BR><BR> </p><p>　　又古禮釋文一卷<BR><BR> </p><p>　　賈公彥儀禮疏五十卷<BR><BR> </p><p>　　又禮記疏五十卷<BR><BR> </p><p>　　周禮疏五十卷<BR><BR> </p><p>　　孔穎達禮記正義七十卷<BR><BR> </p><p>　　聶崇義三禮圖集注二十卷<BR><BR> </p><p>　　楊逢殷禮記音訓指說二十卷<BR><BR> </p><p>　　上官均曲禮講義二十卷<BR><BR> </p><p>　　歐陽丙三禮名義五卷<BR><BR> </p><p>　　魯有開三禮通義五卷<BR><BR> </p><p>　　殷介集五禮極義一卷<BR><BR> </p><p>　　孫玉汝五禮名義十卷<BR><BR> </p><p>　　余希文井田王製圖一卷<BR><BR> </p><p>　　胡先生中庸義一卷<span>[盛喬纂集。]</span><BR><BR> </p><p>　　李洪澤直禮一卷<BR><BR> </p><p>　　張詵喪禮十卷<BR><BR> </p><p>　　禮粹二十卷<span>[不知作者。]</span><BR><BR> </p><p>　　王愨中禮八卷<BR><BR> </p><p>　　程顥中庸義一卷<BR><BR> </p><p>　　呂大臨大學一卷<BR><BR> </p><p>　　又中庸一卷<BR><BR> </p><p>　　禮記傳十六卷<BR><BR> </p><p>　　喬執中中庸義一卷<BR><BR> </p><p>　　游酢中庸解義五卷<BR><BR> </p><p>　　王安石新經周禮義二十二卷<BR><BR> </p><p>　　王昭禹周禮詳解四十卷<BR><BR> </p><p>　　陸佃禮記解四十卷<BR><BR> </p><p>　　又禮象十五卷<BR><BR> </p><p>　　述禮新說四卷<BR><BR> </p><p>　　儀禮義十七卷<BR><BR> </p><p>　　何洵直禮論一卷<BR><BR> </p><p>　　陸佃大裘議一卷<BR><BR> </p><p>　　郭忠孝中庸說一卷<BR><BR> </p><p>　　龔原周禮圖十卷<BR><BR> </p><p>　　郭雍中庸說一卷金<BR><BR> </p><p>　　陳詳道註解儀禮三十二卷<BR><BR> </p><p>　　又禮例詳解十卷<BR><BR> </p><p>　　禮書一百五十卷<BR><BR> </p><p>　　陳暘禮記解義十卷<BR><BR> </p><p>　　李格非禮記精義十六卷<BR><BR> </p><p>　　楊時周禮義辨疑一卷<BR><BR> </p><p>　　又中庸解一卷<BR><BR> </p><p>　　喻樗大學解一卷<BR><BR> </p><p>　　司馬光等六家中庸大學解義一卷<BR><BR> </p><p>　　江與山周禮秋官講義一卷<BR><BR> </p><p>　　馬希孟禮記解七十卷<BR><BR> </p><p>　　四先生中庸解義一卷<span>[程頤、呂大臨、遊酢、楊時撰。]</span><BR><BR> </p><p>　　方愨禮記解義二十卷<BR><BR> </p><p>　　王普深衣制度一卷<BR><BR> </p><p>　　夏休周禮井田譜二十卷<BR><BR> </p><p>　　破禮記二十卷<BR><BR> </p><p>　　周燔儀禮詳解十七卷<BR><BR> </p><p>　　李如圭儀禮集釋十七卷<BR><BR> </p><p>　　史浩周官講義十四卷<BR><BR> </p><p>　　鄭諤周禮解義二十二卷<BR><BR> </p><p>　　黃度周禮說五卷<BR><BR> </p><p>　　徐煥周官辨略十八卷<BR><BR> </p><p>　　陳傅良周禮說一卷<BR><BR> </p><p>　　徐行周禮微言十卷<BR><BR> </p><p>　　易祓周禮總義三十六卷<BR><BR> </p><p>　　朱熹儀禮經傳通解二十三卷<BR><BR> </p><p>　　又大學章句一卷<BR><BR> </p><p>　　或問二卷<BR><BR> </p><p>　　中庸章句一卷<BR><BR> </p><p>　　或問二卷<BR><BR> </p><p>　　中庸輯略二卷<BR><BR> </p><p>　　十先生中庸集解二卷<span>[朱熹序。]</span><BR><BR> </p><p>　　三家冠婚喪祭禮五卷<span>[司馬光、程頤、張載定。]</span><BR><BR> </p><p>　　吳仁傑禘祫綿蕞書三卷<BR><BR> </p><p>　　劉彝周禮中義十卷<BR><BR> </p><p>　　張九成中庸說一卷<BR><BR> </p><p>　　大學說一卷<BR><BR> </p><p>　　戴溪曲禮口義二卷<BR><BR> </p><p>　　學記口義二卷<BR><BR> </p><p>　　司馬光中庸大學廣義一卷<BR><BR> </p><p>　　錢文子中庸集傳一卷<BR><BR> </p><p>　　胡銓禮記傳十八卷<BR><BR> </p><p>　　又周禮傳十二卷<BR><BR> </p><p>　　二禮講義一卷<BR><BR> </p><p>　　倪思中庸集義一卷<BR><BR> </p><p>　　汪應辰二經雅言二卷<BR><BR> </p><p>　　張淳儀禮識誤一卷<BR><BR> </p><p>　　俞庭椿周禮復古編三卷<BR><BR> </p><p>　　黃幹續儀禮經傳通解二十九卷<BR><BR> </p><p>　　又儀禮集傳集注十四卷<BR><BR> </p><p>　　林椅周禮綱目八卷<BR><BR> </p><p>　　摭說一卷<BR><BR> </p><p>　　鄭景炎周禮開方圖說一卷<BR><BR> </p><p>　　李心傳丁丑三禮辨二十三卷<BR><BR> </p><p>　　鄭伯謙太平經國書統集七卷<BR><BR> </p><p>　　鄭氏三禮名義疏五卷<span>[不著名。]</span><BR><BR> </p><p>　　又三禮圖十二卷<BR><BR> </p><p>　　江都集禮圖五十卷<BR><BR> </p><p>　　三禮圖駁議二十卷<BR><BR> </p><p>　　儀禮類例十卷<BR><BR> </p><p>　　周禮類例義斷二卷<BR><BR> </p><p>　　二禮分門統要三十六卷<BR><BR> </p><p>　　禮記小疏二十卷<span>[並不知作者。]</span><BR><BR> </p><p>　　石○中庸集解二卷<BR><BR> </p><p>　　項安世中庸說一卷<BR><BR> </p><p>　　又周禮丘乘圖說一卷<BR><BR> </p><p>　　衞湜禮記集說一百六十卷<BR><BR> </p><p>　　楊簡孔子閒居講義一卷<BR><BR> </p><p>　　鄭樵鄉飲禮七卷<BR><BR> </p><p>　　張虙月令解十二卷<BR><BR> </p><p>　　晁公武中庸大傳一卷<BR><BR> </p><p>　　楊復儀禮圖解十七卷<BR><BR> </p><p>　　魏了翁儀禮要義五十卷<BR><BR> </p><p>　　又禮記要義三十三卷<BR><BR> </p><p>　　周禮折衷二卷<BR><BR> </p><p>　　周禮要義三十卷<BR><BR> </p><p>　　趙順孫中庸纂疏三卷<BR><BR> </p><p>　　袁甫中庸詳說二卷<BR><BR> </p><p>　　陳堯道中庸說十三卷<BR><BR> </p><p>　　又大學說十一卷<BR><BR> </p><p>　　真德秀大學衍義四十二卷<BR><BR> </p><p>　　謝興甫中庸大學講義三卷<BR><BR> </p><p>　　王與之周禮訂義八十卷<BR><BR> </p><p>　　王應麟集解踐祚篇一冊<BR><BR> </p><p>　　右禮類一百十三部，一千三百九十九卷。<span>[石○中庸集解以下不著錄二十六部，四百六十九卷。]</span><BR><BR> </p><p>　　蔡琰胡笳十八拍四卷<BR><BR> </p><p>　　孔衍琴操引三卷<BR><BR> </p><p>　　謝莊琴論一卷<BR><BR> </p><p>　　梁武帝鐘律緯一卷<BR><BR> </p><p>　　陳僧智匠古今樂錄十三卷<BR><BR> </p><p>　　趙邦利彈琴手勢譜一卷<BR><BR> </p><p>　　又彈琴右手法一卷<BR><BR> </p><p>　　唐玄宗金風樂弄一卷<BR><BR> </p><p>　　太宗九絃琴譜二十卷<BR><BR> </p><p>　　琴譜六卷<BR><BR> </p><p>　　唐宗廟用樂儀一卷<BR><BR> </p><p>　　唐肅明皇后廟用樂儀一卷<BR><BR> </p><p>　　崔令欽教坊記一卷<BR><BR> </p><p>　　吳兢樂府古題要解二卷<BR><BR> </p><p>　　王昌齡續樂府古解題一卷<BR><BR> </p><p>　　劉貺大樂令壁記三卷<BR><BR> </p><p>　　大樂圖義一卷<span>[不知作者。]</span><BR><BR> </p><p>　　田琦聲律要訣十卷<BR><BR> </p><p>　　薛易簡琴譜一卷<BR><BR> </p><p>　　段安節琵琶錄一卷<BR><BR> </p><p>　　又樂府雜錄二卷<BR><BR> </p><p>　　樂府古題一卷<BR><BR> </p><p>　　陸鴻漸教坊錄一卷<BR><BR> </p><p>　　李勉琴說一卷<BR><BR> </p><p>　　陳拙琴籍九卷<BR><BR> </p><p>　　徐景安新纂樂書三十卷<BR><BR> </p><p>　　趙惟簡琴書三卷<BR><BR> </p><p>　　宋仁宗明堂新曲譜一卷<BR><BR> </p><p>　　又景祐樂髓新經一卷<BR><BR> </p><p>　　審樂要記二卷<BR><BR> </p><p>　　徽宗黃鐘徵角調二卷<BR><BR> </p><p>　　沈括樂論一卷<BR><BR> </p><p>　　又樂器圖一卷<BR><BR> </p><p>　　三樂譜一卷<BR><BR> </p><p>　　樂律一卷<BR><BR> </p><p>　　馮元、宋祁景祐廣樂記八十一卷<BR><BR> </p><p>　　宋祁大樂圖一卷<BR><BR> </p><p>　　聶冠卿景祐大樂圖二十卷<BR><BR> </p><p>　　劉次莊樂府集十卷<BR><BR> </p><p>　　樂府集序解一卷<BR><BR> </p><p>　　大周正樂八十八卷五代<span>[周竇儼訂論。]</span><BR><BR> </p><p>　　蜀雅樂儀三十卷<BR><BR> </p><p>　　房庶補亡樂書總要三卷<BR><BR> </p><p>　　真館飲福等一卷<BR><BR> </p><p>　　蔡攸燕樂三十四冊<BR><BR> </p><p>　　范鎮新定樂法一卷<BR><BR> </p><p>　　崔遵度琴箋一卷<BR><BR> </p><p>　　李宗諤樂纂一卷<BR><BR> </p><p>　　陳康士琴調三卷<BR><BR> </p><p>　　又琴調十七卷<BR><BR> </p><p>　　琴書正聲十卷<BR><BR> </p><p>　　琴調十七卷<BR><BR> </p><p>　　琴譜記一卷<BR><BR> </p><p>　　琴調譜一卷<BR><BR> </p><p>　　楚調五章一卷<BR><BR> </p><p>　　離騷譜一卷<BR><BR> </p><p>　　李約琴曲東杓譜一卷<BR><BR> </p><p>　　琴調廣陵散譜序一卷<BR><BR> </p><p>　　獨孤寔九調譜一卷<BR><BR> </p><p>　　齊嵩琴雅略一卷<BR><BR> </p><p>　　僧辨正琴正聲九弄九卷<BR><BR> </p><p>　　朱文齊琴雜調譜十二卷<BR><BR> </p><p>　　蕭祐<span>[一作「祜」。]</span>無射商九調譜一卷<BR><BR> </p><p>　　呂渭<span>[一作「濱」。]</span>廣陵止息譜一卷<BR><BR> </p><p>　　張淡正琴譜一卷<BR><BR> </p><p>　　蔡翼琴調一卷<BR><BR> </p><p>　　僧道英琴德譜一卷<BR><BR> </p><p>　　王邈琴譜一卷<BR><BR> </p><p>　　沈氏琴書一卷<span>[失名。]</span><BR><BR> </p><p>　　琴譜調八卷<span>[李翱用指法。]</span><BR><BR> </p><p>　　琴略一卷<BR><BR> </p><p>　　琴式圖一卷<BR><BR> </p><p>　　琴譜纂要五卷<BR><BR> </p><p>　　胡瑗景祐樂府奏議一卷<BR><BR> </p><p>　　又皇祐樂府奏議一卷<BR><BR> </p><p>　　阮逸皇祐新樂圖記三卷<BR><BR> </p><p>　　陳暘樂書二百卷<BR><BR> </p><p>　　僧靈操樂府詩一卷<BR><BR> </p><p>　　吳良輔琴譜一卷<BR><BR> </p><p>　　又樂書五卷<BR><BR> </p><p>　　樂記三十六卷<BR><BR> </p><p>　　楊傑元豐新修大樂記五卷<BR><BR> </p><p>　　劉昺大晟樂書二十卷<BR><BR> </p><p>　　又樂論八卷<BR><BR> </p><p>　　運譜四議二十卷<BR><BR> </p><p>　　政和頒降樂曲樂章節次一卷<BR><BR> </p><p>　　政和大晟樂府雅樂圖一卷<BR><BR> </p><p>　　鄭樵系聲樂譜二十四卷<BR><BR> </p><p>　　李南玉古今大樂指掌三卷<BR><BR> </p><p>　　郭茂倩樂府詩集一百卷<BR><BR> </p><p>　　李昌文阮咸弄譜一卷<BR><BR> </p><p>　　滕康叔韶武遺音一卷<BR><BR> </p><p>　　麴瞻琴聲律二卷<BR><BR> </p><p>　　又琴圖一卷<BR><BR> </p><p>　　令狐揆樂要三卷<BR><BR> </p><p>　　王大方琴聲韻圖一卷<BR><BR> </p><p>　　昭微古今琴樣一卷<BR><BR> </p><p>　　劉籍琴義一卷<BR><BR> </p><p>　　沈建樂府廣題二卷<BR><BR> </p><p>　　馬以良琴譜三均三卷<BR><BR> </p><p>　　喻修樞阮咸譜一卷<BR><BR> </p><p>　　吳仁傑樂舞新書二卷<BR><BR> </p><p>　　蔡元定律呂新書二卷<BR><BR> </p><p>　　李如篪樂書一卷<BR><BR> </p><p>　　琴說一卷<BR><BR> </p><p>　　古樂府十卷<BR><BR> </p><p>　　趙德先樂說三卷<BR><BR> </p><p>　　又樂書三十卷<BR><BR> </p><p>　　歷代樂儀三十卷<BR><BR> </p><p>　　樂苑五卷<BR><BR> </p><p>　　琴箋知音操一卷<BR><BR> </p><p>　　樂府題解一卷<BR><BR> </p><p>　　大樂署三卷<BR><BR> </p><p>　　歷代歌詞六卷<BR><BR> </p><p>　　律呂圖一卷<BR><BR> </p><p>　　仿蔡琰胡笳十八拍<span>[並不知作者。]</span><BR><BR> </p><p>　　右樂類一百十一部，一千七卷。<BR><BR> </p><p>　　春秋七卷<span>[正經。]</span><BR><BR> </p><p>　　杜預春秋左氏傳經傳集解三十卷<BR><BR> </p><p>　　又春秋釋例十五卷<BR><BR> </p><p>　　何休公羊傳十二卷<BR><BR> </p><p>　　又左氏膏肓十卷<BR><BR> </p><p>　　范甯穀梁傳十二卷<BR><BR> </p><p>　　董仲舒春秋繁露十七卷<BR><BR> </p><p>　　汲塚師春一卷<span>[師春純集疏左傳卜筮事。]</span><BR><BR> </p><p>　　荀卿公子姓譜二卷<span>[一名帝王歷紀譜。]</span><BR><BR> </p><p>　　劉炫春秋述議略一卷<BR><BR> </p><p>　　又春秋義囊二卷<BR><BR> </p><p>　　孔穎達春秋左氏傳正義三十六卷<BR><BR> </p><p>　　公羊疏三十卷<BR><BR> </p><p>　　楊士勳春秋榖梁疏十二卷<BR><BR> </p><p>　　黃恭密春秋指要圖一卷<BR><BR> </p><p>　　李瑾春秋指掌圖十五卷<BR><BR> </p><p>　　陳岳春秋折衷論三十卷<BR><BR> </p><p>　　春秋災異錄六卷<BR><BR> </p><p>　　春秋謚族圖五卷<BR><BR> </p><p>　　陸德明三傳釋文八卷<BR><BR> </p><p>　　陸希聲春秋通例三卷<BR><BR> </p><p>　　趙匡春秋闡微纂類義統十卷<BR><BR> </p><p>　　陸淳集傳春秋纂例十卷<BR><BR> </p><p>　　又春秋辨疑七卷<BR><BR> </p><p>　　集注春秋微旨三卷<BR><BR> </p><p>　　盧仝春秋摘微四卷<BR><BR> </p><p>　　楊蘊春秋公子譜一卷<BR><BR> </p><p>　　左丘明春秋外傳國語二十一卷<span>[韋昭注]</span><BR><BR> </p><p>　　柳宗元非國語二卷<BR><BR> </p><p>　　葉真是國語七卷<BR><BR> </p><p>　　馮繼先春秋名號歸一圖<BR><BR> </p><p>　　又春秋名字同異錄五卷<BR><BR> </p><p>　　杜預春秋世譜七卷<BR><BR> </p><p>　　張暄春秋龜鑒圖一卷<BR><BR> </p><p>　　馬擇言春秋要類五卷<BR><BR> </p><p>　　徐彥公羊疏三十卷<BR><BR> </p><p>　　葉清臣春秋纂類十卷<BR><BR> </p><p>　　孫復春秋尊王發微十二卷<BR><BR> </p><p>　　春秋總論一卷<BR><BR> </p><p>　　李堯俞春秋集議略論二卷<BR><BR> </p><p>　　王沿春秋集傳十五卷<BR><BR> </p><p>　　章拱之春秋統微二十五卷<BR><BR> </p><p>　　王哲春秋通義十二卷<BR><BR> </p><p>　　又皇綱論五卷<BR><BR> </p><p>　　丁副春秋演聖統例二十卷<BR><BR> </p><p>　　春秋三傳異同字一卷<BR><BR> </p><p>　　朱定序春秋索隱五卷<BR><BR> </p><p>　　杜諤春秋會義二十六卷<BR><BR> </p><p>　　胡瑗春秋口義五卷<BR><BR> </p><p>　　劉敞春秋傳十五卷<BR><BR> </p><p>　　又春秋權衡十七卷<BR><BR> </p><p>　　春秋說例十一卷<BR><BR> </p><p>　　春秋意林二卷<BR><BR> </p><p>　　蘇轍春秋集傳十二卷<BR><BR> </p><p>　　王安石左氏解一卷<BR><BR> </p><p>　　楊彥齡左氏春秋年表二卷<BR><BR> </p><p>　　又左氏蒙求二卷<BR><BR> </p><p>　　沈括春秋機括二卷<BR><BR> </p><p>　　趙瞻春秋論三十卷<BR><BR> </p><p>　　又春秋經解義例二十卷<BR><BR> </p><p>　　唐既濟春秋邦典二卷<BR><BR> </p><p>　　孫覺春秋經社要義六卷<BR><BR> </p><p>　　春秋經解十五卷<BR><BR> </p><p>　　春秋學纂十二卷<BR><BR> </p><p>　　晁補之左氏春秋傳雜論一卷<BR><BR> </p><p>　　劉攽內傳國語十卷<BR><BR> </p><p>　　春秋人譜一卷<span>[孫子平、練明道同撰。]</span><BR><BR> </p><p>　　朱長文春秋通志二十卷<BR><BR> </p><p>　　家安國春秋通義二十四卷<BR><BR> </p><p>　　張大亨春秋通訓十六卷<BR><BR> </p><p>　　又五禮例宗十卷<BR><BR> </p><p>　　陸佃春秋後傳二十卷<BR><BR> </p><p>　　又補遺一卷<BR><BR> </p><p>　　程頤春秋傳一卷<BR><BR> </p><p>　　黎錞春秋經解十二卷<BR><BR> </p><p>　　王裴春秋義解十二卷<BR><BR> </p><p>　　張冒德春秋傳類音十卷<BR><BR> </p><p>　　韓臺春秋左氏傳口音三卷<BR><BR> </p><p>　　陳德寧公羊新例十四卷<BR><BR> </p><p>　　又榖梁新例六卷<BR><BR> </p><p>　　陰洪道注春秋敘一卷<BR><BR> </p><p>　　張翰<span>[一作「斡」。]</span>春秋排門顯義十卷<BR><BR> </p><p>　　李撰春秋總要十卷<BR><BR> </p><p>　　袁希<span>[一作「孝」。]</span>政春秋要類五卷<BR><BR> </p><p>　　張德昌春秋傳類十卷<BR><BR> </p><p>　　沈緯春秋諫類二卷<BR><BR> </p><p>　　郭翔春秋義鑒三十卷<BR><BR> </p><p>　　王仲孚春秋類聚五卷<BR><BR> </p><p>　　黃彬春秋敘鑒二卷<BR><BR> </p><p>　　春秋精義三十卷<BR><BR> </p><p>　　洪勳春秋圖鑒五卷<BR><BR> </p><p>　　春秋加減一卷<BR><BR> </p><p>　　王叡春秋守鑒一卷<BR><BR> </p><p>　　春秋龜鑒一卷<BR><BR> </p><p>　　張傑春秋指玄十卷<BR><BR> </p><p>　　塗昭良春秋科義雄覽十卷<BR><BR> </p><p>　　春秋應判三十卷<BR><BR> </p><p>　　丁裔昌春秋解問一卷<BR><BR> </p><p>　　邵川春秋括義三卷<BR><BR> </p><p>　　劉英春秋列國圖一卷<BR><BR> </p><p>　　春秋十二國年曆一卷<BR><BR> </p><p>　　謝璧春秋綴英二卷<BR><BR> </p><p>　　李塗春秋事對五卷<span>[蔡延龜注。]</span><BR><BR> </p><p>　　春秋扶懸三卷<BR><BR> </p><p>　　春秋比事三卷<BR><BR> </p><p>　　春秋要義十卷<BR><BR> </p><p>　　春秋策問三十卷<BR><BR> </p><p>　　春秋夾氏三十卷<BR><BR> </p><p>　　李融春秋樞宗十卷<BR><BR> </p><p>　　姜虔嗣春秋三傳纂要二十卷<BR><BR> </p><p>　　惠簡春秋通略全義十五卷<BR><BR> </p><p>　　元保宗春秋事要十卷<BR><BR> </p><p>　　鞏浚<span>[一作「潛」。]</span>春秋琢瑕一卷<BR><BR> </p><p>　　張傳靖左傳編紀十卷<BR><BR> </p><p>　　崔昇春秋分門屬類賦三卷<span>[楊均注。]</span><BR><BR> </p><p>　　裴光輔春秋機要賦一卷<BR><BR> </p><p>　　尹玉羽春秋音義賦十卷<span>[冉遂良注。]</span><BR><BR> </p><p>　　又春秋字源賦二卷<span>[楊文舉注。]</span><BR><BR> </p><p>　　李象續春秋機要賦一卷<BR><BR> </p><p>　　玉霄春秋括囊賦集注一卷<BR><BR> </p><p>　　王鄒彥春秋蒙求五卷<BR><BR> </p><p>　　張傑春秋圖五卷<BR><BR> </p><p>　　春秋指掌圖二卷<BR><BR> </p><p>　　蹇遵品左傳引帖斷義十卷<BR><BR> </p><p>　　春秋纂類義統十卷<span>[本十二卷，第二、第四闕。]</span><BR><BR> </p><p>　　春秋通義十二卷<BR><BR> </p><p>　　春秋新義十卷<BR><BR> </p><p>　　春秋十二國年曆一卷<span>[一名春秋齊年。]</span><BR><BR> </p><p>　　春秋文權五卷<BR><BR> </p><p>　　魯有開春秋指微十卷<BR><BR> </p><p>　　國語音義一卷<BR><BR> </p><p>　　宋庠國語補音三卷<BR><BR> </p><p>　　林概辨國語三卷<BR><BR> </p><p>　　崔表世本圖一卷<BR><BR> </p><p>　　楊蘊春秋年表一卷<BR><BR> </p><p>　　謝湜春秋義二十四卷<BR><BR> </p><p>　　又總義三卷<BR><BR> </p><p>　　崔子方春秋經解十二卷<BR><BR> </p><p>　　春秋本例例要二十卷<BR><BR> </p><p>　　呂奎春秋要旨十二卷<BR><BR> </p><p>　　吳元緒左氏鼓吹一卷<BR><BR> </p><p>　　劉易春秋經解二卷<BR><BR> </p><p>　　吳孜春秋折衷十二卷<BR><BR> </p><p>　　范柔中春秋見微五卷<BR><BR> </p><p>　　鄒氏春秋總例一卷<BR><BR> </p><p>　　謝子房春秋備對十三卷<BR><BR> </p><p>　　朱振春秋指要一卷<BR><BR> </p><p>　　又春秋正名頤隱要旨十二卷<BR><BR> </p><p>　　春秋正名頤隱旨要敘論一卷<BR><BR> </p><p>　　春秋講義三卷<BR><BR> </p><p>　　沈滋仁春秋興亡圖鑒一卷<BR><BR> </p><p>　　陳禾春秋傳十二卷<BR><BR> </p><p>　　又春秋統論一卷<BR><BR> </p><p>　　任伯雨春秋繹聖新傳十二卷<BR><BR> </p><p>　　鄭昂春秋臣傳三十卷<BR><BR> </p><p>　　鄧驥春秋指蹤二十一卷<BR><BR> </p><p>　　石公孺春秋類例十二卷<BR><BR> </p><p>　　王當春秋列國諸臣傳五十一卷<BR><BR> </p><p>　　張根春秋指南十卷<BR><BR> </p><p>　　李棠春秋時論一卷<BR><BR> </p><p>　　葉夢得春秋讞三十卷<BR><BR> </p><p>　　又春秋考三十卷<BR><BR> </p><p>　　春秋傳二十卷<BR><BR> </p><p>　　石林春秋八卷<BR><BR> </p><p>　　春秋指要總例二卷<BR><BR> </p><p>　　胡安國春秋傳三十卷<BR><BR> </p><p>　　又通例一卷<BR><BR> </p><p>　　通旨一卷<BR><BR> </p><p>　　余安行春秋新傳十二卷<BR><BR> </p><p>　　韓璜春秋人表一卷<BR><BR> </p><p>　　范沖春秋左氏講義四卷<BR><BR> </p><p>　　黃叔敖春秋講義五卷<BR><BR> </p><p>　　洪皓春秋紀詠三十卷<BR><BR> </p><p>　　胡銓春秋集善十三卷<BR><BR> </p><p>　　鄧名世春秋四譜六卷<BR><BR> </p><p>　　辨論譜說一卷<BR><BR> </p><p>　　劉本春秋中論三十卷<BR><BR> </p><p>　　畢良史春秋正辭二十卷<BR><BR> </p><p>　　環中左氏春秋二十國年表一卷<BR><BR> </p><p>　　春秋列國臣子表十卷<BR><BR> </p><p>　　鄭樵春秋地名譜十卷<BR><BR> </p><p>　　又春秋傳十二卷<BR><BR> </p><p>　　春秋考十二卷<BR><BR> </p><p>　　周彥熠春秋名義二卷<BR><BR> </p><p>　　毛邦彥春秋正義十二卷<BR><BR> </p><p>　　王日休春秋孫復解辨失一卷<BR><BR> </p><p>　　又春秋公羊辨失一卷<BR><BR> </p><p>　　春秋左氏辨失一卷<BR><BR> </p><p>　　春秋榖梁辨失一卷<BR><BR> </p><p>　　春秋名義一卷<BR><BR> </p><p>　　董自任春秋總鑒十二卷<BR><BR> </p><p>　　夏沐春秋素志三百一十五卷<BR><BR> </p><p>　　又春秋麟臺獨講十一卷<BR><BR> </p><p>　　延陵先生講義二卷<BR><BR> </p><p>　　呂本中春秋解二卷<BR><BR> </p><p>　　晁以武春秋故訓傳三十卷<BR><BR> </p><p>　　王炫春秋門例通解十卷<BR><BR> </p><p>　　林栗經傳集解三十三卷<BR><BR> </p><p>　　時瀾左氏春秋講義十卷<BR><BR> </p><p>　　徐得之左氏國紀二十卷<BR><BR> </p><p>　　蕭楚春秋經辨十卷<BR><BR> </p><p>　　胡定春秋解十二卷<BR><BR> </p><p>　　林拱辰春秋傳三十卷<BR><BR> </p><p>　　陳傅良春秋後傳十二卷<BR><BR> </p><p>　　又左氏章指三十卷<BR><BR> </p><p>　　王汝猷春秋外傳十五卷<BR><BR> </p><p>　　程迥春秋顯微例目一卷<BR><BR> </p><p>　　又春秋傳二十卷<BR><BR> </p><p>　　朱臨春秋私記一卷<BR><BR> </p><p>　　春秋外傳十卷<BR><BR> </p><p>　　王葆東宮春秋講義三卷<BR><BR> </p><p>　　春秋集傳十五卷<BR><BR> </p><p>　　呂祖謙春秋集解三十卷<BR><BR> </p><p>　　又左傳類編六卷<BR><BR> </p><p>　　左氏博議二十卷<BR><BR> </p><p>　　左氏說一卷<BR><BR> </p><p>　　左氏博議綱目一卷祖<span>[謙門人張成招標注。]</span><BR><BR> </p><p>　　左氏國語類編二卷祖<span>[謙門人所編。]</span><BR><BR> </p><p>　　沈棐春秋比事二十卷<BR><BR> </p><p>　　李明復春秋集義五十卷<BR><BR> </p><p>　　又集義綱領二卷<BR><BR> </p><p>　　任公輔春秋明辨十一卷<BR><BR> </p><p>　　楊簡春秋解十卷<BR><BR> </p><p>　　戴溪春秋講義四卷<BR><BR> </p><p>　　程公說春秋分記九十卷<BR><BR> </p><p>　　春秋釋疑二十卷<BR><BR> </p><p>　　春秋考異四卷<BR><BR> </p><p>　　春秋加減四卷<BR><BR> </p><p>　　春秋直指三卷<BR><BR> </p><p>　　左氏紀傳五十卷<BR><BR> </p><p>　　春秋四傳二十卷<BR><BR> </p><p>　　春秋類六卷<BR><BR> </p><p>　　春秋例六卷<BR><BR> </p><p>　　春秋表記一卷<BR><BR> </p><p>　　王侯世系一卷<BR><BR> </p><p>　　春秋釋例地名譜一卷<BR><BR> </p><p>　　春秋本旨五卷<BR><BR> </p><p>　　左氏摘奇十二卷<span>[並不知作者。]</span><BR><BR> </p><p>　　李浹左氏廣誨蒙一卷<BR><BR> </p><p>　　章沖左氏類事始末五卷<BR><BR> </p><p>　　王柏左氏正傳一十卷<BR><BR> </p><p>　　高端叔春秋義宗一百五十卷<BR><BR> </p><p>　　黎良能左氏釋疑、譜學各一卷<BR><BR> </p><p>　　沈棐春秋比事二十卷<BR><BR> </p><p>　　吳曾春秋考異四卷<BR><BR> </p><p>　　又左氏發揮六卷<BR><BR> </p><p>　　方淑春秋直音三卷<BR><BR> </p><p>　　石朝英左傳約說一卷<BR><BR> </p><p>　　又百論一卷<BR><BR> </p><p>　　黃仲炎春秋通說一十三卷<BR><BR> </p><p>　　辛次膺屬辭比事五卷<BR><BR> </p><p>　　李孟傳左氏說十卷<BR><BR> </p><p>　　程大昌演繁露六卷<BR><BR> </p><p>　　李燾春秋學十卷<BR><BR> </p><p>　　王應麟春秋三傳會考三十六卷<BR><BR> </p><p>　　楊士勳春秋公穀考異五卷<BR><BR> </p><p>　　陸宰春秋後傳補遺一卷<BR><BR> </p><p>　　趙震揆春秋類論四十卷<BR><BR> </p><p>　　宇文虛中春秋紀詠三十卷<BR><BR> </p><p>　　王夢應春秋集義五十卷<BR><BR> </p><p>　　李心傳春秋考義十三卷<BR><BR> </p><p>　　魏了翁春秋要義六十卷<BR><BR> </p><p>　　陳藻、林希逸春秋三傳正附論十三卷<BR><BR> </p><p>　　右春秋類二百四十部，二千七百九十九卷。<span>[王柏左氏正傳以下不著錄二十三部，四百八十八卷。]</span><BR><BR> </p><p>　　古文孝經一卷<span>[凡二十二章。]</span><BR><BR> </p><p>　　鄭氏注孝經一卷<BR><BR> </p><p>　　唐明皇注孝經一卷<BR><BR> </p><p>　　元行沖孝經疏三卷<BR><BR> </p><p>　　蘇彬孝經疏一卷<BR><BR> </p><p>　　邢昺孝經正義三卷<BR><BR> </p><p>　　司馬光古文孝經指解一卷<BR><BR> </p><p>　　又古文孝經指解一卷<BR><BR> </p><p>　　趙克孝孝經傳一卷<BR><BR> </p><p>　　任奉古孝經講疏一卷<BR><BR> </p><p>　　張元老講義一卷<BR><BR> </p><p>　　范祖禹古文孝經說一卷<BR><BR> </p><p>　　呂惠卿孝經傳一卷<BR><BR> </p><p>　　吉觀國孝經新義一部<span>[卷亡。]</span><BR><BR> </p><p>　　家滋解義二卷<BR><BR> </p><p>　　王文獻詳解一卷<BR><BR> </p><p>　　林椿齡全解一卷<BR><BR> </p><p>　　沈處厚解一卷<BR><BR> </p><p>　　趙湘孝經義一卷<BR><BR> </p><p>　　張師尹通義三卷<BR><BR> </p><p>　　張九成解四卷<BR><BR> </p><p>　　朱熹刊誤一卷<BR><BR> </p><p>　　黃幹本旨一卷<BR><BR> </p><p>　　項安世孝經說一卷<BR><BR> </p><p>　　馮椅古孝經輯注一卷<BR><BR> </p><p>　　古文孝經解一卷<BR><BR> </p><p>　　袁甫孝經說三卷<BR><BR> </p><p>　　王行孝經同異三卷<BR><BR> </p><p>　　右孝經類二十六部，三十五卷。<span>[袁甫孝經說以下不著錄二部，六卷。]</span><BR><BR> </p><p>　　論語十卷<span>[何晏等集解。]</span><BR><BR> </p><p>　　皇侃論語疏十卷<BR><BR> </p><p>　　韓愈筆解二卷<BR><BR> </p><p>　　陸德明釋文一卷<BR><BR> </p><p>　　馬總論語樞要十卷<BR><BR> </p><p>　　陳銳論語品類七卷<BR><BR> </p><p>　　論語井田圖一卷<BR><BR> </p><p>　　邢昺正義十卷<BR><BR> </p><p>　　周武集解辨誤十卷<BR><BR> </p><p>　　宋咸增注十卷<BR><BR> </p><p>　　王令注十卷<BR><BR> </p><p>　　紀亶論語摘科辨解十卷<BR><BR> </p><p>　　王安石通類一卷<BR><BR> </p><p>　　王雱解十卷<BR><BR> </p><p>　　孔武仲論語說十卷<BR><BR> </p><p>　　呂惠卿論語義十卷<BR><BR> </p><p>　　蔡申論語纂十卷<BR><BR> </p><p>　　蘇軾解四卷<BR><BR> </p><p>　　蘇轍論語拾遺一卷<BR><BR> </p><p>　　程頤論語說一卷<BR><BR> </p><p>　　劉正容重注論語十卷<BR><BR> </p><p>　　陳禾論語傳十卷<BR><BR> </p><p>　　晁說之講義五卷<BR><BR> </p><p>　　楊時解二卷<BR><BR> </p><p>　　謝良佐解十卷<BR><BR> </p><p>　　范祖禹論語說二十卷<BR><BR> </p><p>　　游酢雜解一卷<BR><BR> </p><p>　　龔原論語解一部<span>[卷亡。]</span><BR><BR> </p><p>　　呂大臨解十卷<BR><BR> </p><p>　　尹焞論語解十卷<BR><BR> </p><p>　　又說一卷<BR><BR> </p><p>　　侯仲良說一卷<BR><BR> </p><p>　　鄒浩解十卷<BR><BR> </p><p>　　汪革直解十卷<BR><BR> </p><p>　　葉夢得釋言十卷<BR><BR> </p><p>　　黃祖舜解義十卷<BR><BR> </p><p>　　張九成解十卷<BR><BR> </p><p>　　吳棫續解十卷<BR><BR> </p><p>　　又考異一卷<BR><BR> </p><p>　　說例一卷<BR><BR> </p><p>　　喻樗玉泉論語學四卷<BR><BR> </p><p>　　張栻解十卷<BR><BR> </p><p>　　湯烈集程氏說二卷<BR><BR> </p><p>　　倪思論語義證二十卷<BR><BR> </p><p>　　葉隆古解義十卷<BR><BR> </p><p>　　洪興祖論語說十卷<BR><BR> </p><p>　　史浩口義二十卷<BR><BR> </p><p>　　薛季宣論語小學二卷<BR><BR> </p><p>　　林栗論語知新十卷<BR><BR> </p><p>　　朱熹論語精義十卷<BR><BR> </p><p>　　又集注十卷<BR><BR> </p><p>　　集義十卷<BR><BR> </p><p>　　或問二十卷<BR><BR> </p><p>　　論語注義問荅通釋十卷<BR><BR> </p><p>　　鄭汝解義十卷<BR><BR> </p><p>　　張演魯論明微十卷<BR><BR> </p><p>　　意原十卷<BR><BR> </p><p>　　錢文子論語傳贊二十卷<BR><BR> </p><p>　　王汝猷論語歸趣二十卷<BR><BR> </p><p>　　徐煥論語贅言二卷<BR><BR> </p><p>　　曾幾論語義二卷<BR><BR> </p><p>　　陳儀之講義二卷<BR><BR> </p><p>　　姜得平本旨一卷<BR><BR> </p><p>　　論語指南一卷<span>[黃祖舜、沈大廉、胡宏辨論。]</span><BR><BR> </p><p>　　戴溪石鼓荅問三卷<BR><BR> </p><p>　　東穀論語一卷<span>[不知作者。]</span><BR><BR> </p><p>　　陳耆卿論語記蒙六卷<BR><BR> </p><p>　　孔子家語十卷<span>[魏王肅注。]</span><BR><BR> </p><p>　　論語玄義十卷<BR><BR> </p><p>　　論語要義十卷<BR><BR> </p><p>　　論語口義十卷<BR><BR> </p><p>　　論語展掌疏十卷<BR><BR> </p><p>　　論語閱義疏十卷<BR><BR> </p><p>　　論語世譜三卷<span>[並不知作者。]</span><BR><BR> </p><p>　　王居正論語感發十卷<BR><BR> </p><p>　　畢良史論語探古二十卷<BR><BR> </p><p>　　黃幹論語通釋十卷<BR><BR> </p><p>　　又論語意原一卷<BR><BR> </p><p>　　卞圜論語大意二十卷<BR><BR> </p><p>　　高端叔論語傳一卷<BR><BR> </p><p>　　真德秀論語集編一十卷<BR><BR> </p><p>　　魏了翁論語要義一十卷<BR><BR> </p><p>　　右論語類七十三部，五百七十九卷。<span>[王居正論語感發以下不著錄八部，八十二卷。]</span><BR><BR> </p><p>　　周公謚法一卷<span>[即汲塚周書謚法篇。]</span><BR><BR> </p><p>　　班固白虎通十卷<BR><BR> </p><p>　　沈約謚法十卷<BR><BR> </p><p>　　賀琛謚法三卷<BR><BR> </p><p>　　晉陽方五經鉤沈五卷<BR><BR> </p><p>　　王彥威續古今謚法十四卷<BR><BR> </p><p>　　劉迅六經五卷<BR><BR> </p><p>　　春秋謚法一卷<span>[即杜預春秋釋例　謚法篇。]</span><BR><BR> </p><p>　　陸德明經典釋文三十卷<BR><BR> </p><p>　　馬光極九經釋難五卷<BR><BR> </p><p>　　章崇業五經釋題雜問一卷<BR><BR> </p><p>　　僧十朋五經指歸五卷<BR><BR> </p><p>　　蘇鶚演義十卷<BR><BR> </p><p>　　劉餗六說五卷<BR><BR> </p><p>　　兼講書五卷<BR><BR> </p><p>　　授經圖三卷<BR><BR> </p><p>　　胡旦演聖通論六十卷<BR><BR> </p><p>　　劉敞七經小傳五卷<BR><BR> </p><p>　　黃敏求九經餘義一百卷<BR><BR> </p><p>　　丘光庭兼明書二卷<BR><BR> </p><p>　　李肇經史釋題二卷<BR><BR> </p><p>　　顏師古刊謬正俗八卷<BR><BR> </p><p>　　李涪刊誤二卷<BR><BR> </p><p>　　九經要略一卷<BR><BR> </p><p>　　敘元要略一卷<BR><BR> </p><p>　　謚法三卷<BR><BR> </p><p>　　六家謚法二十卷<span>[范鎮、周沆編。]</span><BR><BR> </p><p>　　程頤河南經說七卷<BR><BR> </p><p>　　又五言集解三卷<BR><BR> </p><p>　　蘇洵嘉祐謚法三卷<BR><BR> </p><p>　　皇祐謚錄二十卷<BR><BR> </p><p>　　楊會經解三十三卷<BR><BR> </p><p>　　劉彝七經中義一百七十卷<BR><BR> </p><p>　　蔡攸政和修定謚法八十卷<BR><BR> </p><p>　　楊時三經義辨十卷<BR><BR> </p><p>　　王居正辨學七卷<BR><BR> </p><p>　　鄭樵謚法三卷<BR><BR> </p><p>　　李舜臣諸經講義七卷<BR><BR> </p><p>　　張九成鄉黨少儀咸有一德論孟子拾遺共一卷<BR><BR> </p><p>　　張載經學理窟三卷<BR><BR> </p><p>　　項安世家說十卷<BR><BR> </p><p>　　附錄四卷<BR><BR> </p><p>　　黃榦六經講義一卷<BR><BR> </p><p>　　六經疑難十四卷<span>[不知作者。]</span><BR><BR> </p><p>　　許奕九經直音九卷<BR><BR> </p><p>　　又正訛一卷<BR><BR> </p><p>　　諸經正典十卷<BR><BR> </p><p>　　論語尚書周禮講義十卷<BR><BR> </p><p>　　楊甲六經圖六卷<BR><BR> </p><p>　　林觀過經說一卷<BR><BR> </p><p>　　戴勳西齋清選二卷<BR><BR> </p><p>　　葉仲堪六經圖七卷<BR><BR> </p><p>　　俞言六經圖說十二卷<BR><BR> </p><p>　　張貴謨泮林講義三卷<BR><BR> </p><p>　　周士貴經括一卷<BR><BR> </p><p>　　游桂經學十二卷<BR><BR> </p><p>　　九經經旨策義九卷<span>[不知作者。]</span><BR><BR> </p><p>　　姜得平詩書遺意一卷<BR><BR> </p><p>　　沈貴瑤四書要義七篇<BR><BR> </p><p>　　張九成中庸大學孝經說各一卷<BR><BR> </p><p>　　又四書解六十五卷<BR><BR> </p><p>　　張綱六經辨疑五卷<BR><BR> </p><p>　　又確論十卷<BR><BR> </p><p>　　李燾五經傳授一卷<BR><BR> </p><p>　　王應麟六經天文編六卷<BR><BR> </p><p>　　陳應隆四書輯語四十卷<BR><BR> </p><p>　　劉元剛三經演義一十一卷<span>[孝經、論、孟。]</span><BR><BR> </p><p>　　右經解類五十八部，七百五十三卷。<span>[沈貴瑤四書要義以下不著錄九部，一百四十六卷、篇。]</span><BR><BR> </p><p>　　爾雅三卷<span>[郭璞注。]</span><BR><BR> </p><p>　　孔鮒小爾雅一卷<BR><BR> </p><p>　　楊雄方言十四卷<BR><BR> </p><p>　　史游急就章一卷<BR><BR> </p><p>　　劉熙釋名八卷<BR><BR> </p><p>　　許慎說文解字十五卷<BR><BR> </p><p>　　孫炎爾雅疏十卷<BR><BR> </p><p>　　高璉爾雅疏七卷<BR><BR> </p><p>　　徐鍇說文解字繫傳四十卷<BR><BR> </p><p>　　又說文解字韻譜十卷<BR><BR> </p><p>　　說文解字通釋四十卷<BR><BR> </p><p>　　僧曇棫補說文解字三十卷<BR><BR> </p><p>　　錢承志說文正隸三十卷<BR><BR> </p><p>　　張揖廣雅音三卷<BR><BR> </p><p>　　呂忱字林五卷<BR><BR> </p><p>　　曹憲博雅十卷<BR><BR> </p><p>　　顧野王玉篇三十卷<BR><BR> </p><p>　　韋昭辨釋名一卷<BR><BR> </p><p>　　王僧虔評書一卷<BR><BR> </p><p>　　梁武帝評書一卷<BR><BR> </p><p>　　千字文一卷<span>[梁周興嗣次韻。]</span><BR><BR> </p><p>　　顏之推證俗音字四卷<BR><BR> </p><p>　　又字始三卷<BR><BR> </p><p>　　虞荔鼎錄一卷<BR><BR> </p><p>　　蕭該漢書音義三卷<BR><BR> </p><p>　　陸法言廣韻五卷<BR><BR> </p><p>　　唐玄宗開元文字音義二十五卷<BR><BR> </p><p>　　庾肩吾書品論一卷<BR><BR> </p><p>　　陸德明經典釋文三十卷<BR><BR> </p><p>　　又爾雅音義二卷<BR><BR> </p><p>　　顏元孫干祿字書一卷<BR><BR> </p><p>　　李嗣真書後品一卷<BR><BR> </p><p>　　續古今書人優劣一卷<BR><BR> </p><p>　　王之明述書後品一卷<BR><BR> </p><p>　　張懷瓘書詁一卷<BR><BR> </p><p>　　又評書藥石論一卷<BR><BR> </p><p>　　六體論一卷<BR><BR> </p><p>　　古文大篆書祖一卷<BR><BR> </p><p>　　書斷三卷<BR><BR> </p><p>　　顏真卿筆法一卷<BR><BR> </p><p>　　又韻海鑒源十六卷<BR><BR> </p><p>　　朱禹善書評一卷<BR><BR> </p><p>　　又有唐名書贊一卷<BR><BR> </p><p>　　林罕字源偏傍小說三卷<BR><BR> </p><p>　　金華苑二十卷<BR><BR> </p><p>　　張參五經文字五卷<BR><BR> </p><p>　　李商隱蜀爾雅三卷<BR><BR> </p><p>　　顏師古急就篇注一卷<BR><BR> </p><p>　　虞世南筆髓法一卷<BR><BR> </p><p>　　唐玄度九經字樣一卷<BR><BR> </p><p>　　又十體書一卷<BR><BR> </p><p>　　張彥遠法書要錄十卷<BR><BR> </p><p>　　杜林岳集備要字錄二卷<BR><BR> </p><p>　　王僧虔圖書會粹六卷<BR><BR> </p><p>　　呂總續古今書人優劣一卷<BR><BR> </p><p>　　蔡希宗法書論一卷<BR><BR> </p><p>　　劉伯莊史記音義二十卷<BR><BR> </p><p>　　裴瑜爾雅注五卷<BR><BR> </p><p>　　僧守温清濁韻鈐一卷<BR><BR> </p><p>　　黃伯思東觀餘論二卷<BR><BR> </p><p>　　竇儼義訓十卷<BR><BR> </p><p>　　崔逢玉璽譜一卷<span>[嚴士元重修，宋魏損潤色。]</span><BR><BR> </p><p>　　郭忠恕佩觿三卷<BR><BR> </p><p>　　又汗簡集七卷<BR><BR> </p><p>　　辨字圖四卷<BR><BR> </p><p>　　歸字圖一卷<BR><BR> </p><p>　　正字賦一卷<BR><BR> </p><p>　　孫季昭決疑賦二卷<BR><BR> </p><p>　　徐玄三家老子音義一卷<BR><BR> </p><p>　　鄭文寶玉璽記一卷<BR><BR> </p><p>　　景德韻略一卷<span>[戚倫等詳定。]</span><BR><BR> </p><p>　　宋高宗評書一卷<span>[亦名翰墨志。]</span><BR><BR> </p><p>　　邢昺爾雅疏十卷<BR><BR> </p><p>　　歐陽融經典分毫正字一卷<BR><BR> </p><p>　　沈立稽正辨訛一卷<BR><BR> </p><p>　　唐耜字說集解三十冊<span>[卷亡。]</span><BR><BR> </p><p>　　錢惟演飛白書敘錄一卷<BR><BR> </p><p>　　周越古今法書苑十卷<BR><BR> </p><p>　　祝充韓文音義五十卷<BR><BR> </p><p>　　李舟切韻五卷<BR><BR> </p><p>　　丘世隆切韻搜隱五卷<BR><BR> </p><p>　　劉熙古切韻拾玉五卷<BR><BR> </p><p>　　胡元質西漢字類五卷<BR><BR> </p><p>　　陳天麟前漢通用古字韻編五卷<BR><BR> </p><p>　　陳彭年等重修廣韻五卷<BR><BR> </p><p>　　韻詮十四卷<BR><BR> </p><p>　　僧師悅韻關一卷<BR><BR> </p><p>　　丘雍校定韻略五卷<BR><BR> </p><p>　　韻選五卷<BR><BR> </p><p>　　韻源一卷<BR><BR> </p><p>　　孫愐唐韻五卷<BR><BR> </p><p>　　天寶元年集切韻五卷<BR><BR> </p><p>　　釋猷智辨體補修加字切韻五卷<BR><BR> </p><p>　　丁度集韻十卷<BR><BR> </p><p>　　又景祐禮部韻略五卷<BR><BR> </p><p>　　墨藪一卷<span>[不知作者。]</span><BR><BR> </p><p>　　賈昌朝群經音辨三卷<BR><BR> </p><p>　　夏竦重校古文四聲韻五卷<BR><BR> </p><p>　　又聲韻圖一卷<BR><BR> </p><p>　　司馬光切韻指掌圖一卷<BR><BR> </p><p>　　又類編四十四卷<BR><BR> </p><p>　　劉温潤羌爾雅一卷<BR><BR> </p><p>　　宋祁摘粹一卷<BR><BR> </p><p>　　歐陽脩集古錄跋尾六卷<span>[又二卷。]</span><BR><BR> </p><p>　　句中正雍熙廣韻一百卷序例一卷<BR><BR> </p><p>　　又三體孝經一卷<BR><BR> </p><p>　　楊南仲石經七十五卷<BR><BR> </p><p>　　又三體孝經一卷<BR><BR> </p><p>　　燕誨字傍辨誤一卷<BR><BR> </p><p>　　道士謝利貞玉篇解疑三十卷<BR><BR> </p><p>　　象文玉篇二十卷<BR><BR> </p><p>　　石懷德隸書賦一卷<BR><BR> </p><p>　　褚長文範指論一卷<BR><BR> </p><p>　　李訓節金錄一卷<BR><BR> </p><p>　　翰林隱術一卷<BR><BR> </p><p>　　荊浩筆法一卷<BR><BR> </p><p>　　韋氏筆寶兩字五卷<BR><BR> </p><p>　　徐浩書譜一卷<BR><BR> </p><p>　　又古跡記一卷<BR><BR> </p><p>　　宋敏求寶刻叢章三十卷<BR><BR> </p><p>　　劉敞先秦古器圖一卷<BR><BR> </p><p>　　李行中引經字源二卷<BR><BR> </p><p>　　朱長文續書斷二卷<BR><BR> </p><p>　　王安石字說二十四卷<BR><BR> </p><p>　　米芾書評一卷<BR><BR> </p><p>　　又寶章待訪集一卷<BR><BR> </p><p>　　呂大臨考古圖十卷<BR><BR> </p><p>　　李公麟古器圖一卷<BR><BR> </p><p>　　陸佃爾雅新義二十卷<BR><BR> </p><p>　　埤雅二十卷<BR><BR> </p><p>　　蔡京崇寧鼎書一卷<BR><BR> </p><p>　　張有復古編二卷<BR><BR> </p><p>　　政和甲午祭禮器款識一卷<BR><BR> </p><p>　　王楚鐘鼎篆韻二卷<BR><BR> </p><p>　　吳棫韻補五卷<BR><BR> </p><p>　　董衡唐書釋音二十卷<BR><BR> </p><p>　　竇莘唐書音訓四卷<BR><BR> </p><p>　　宣和重修博古圖錄三十卷<BR><BR> </p><p>　　趙明誠金石錄三十卷<BR><BR> </p><p>　　又別本三十卷<BR><BR> </p><p>　　薛尚功重廣鐘鼎篆韻七卷<BR><BR> </p><p>　　歷代鐘鼎彝器款識法帖二十卷<BR><BR> </p><p>　　張孟押韻十卷<BR><BR> </p><p>　　許冠韻海五十卷<BR><BR> </p><p>　　吳開童訓統類一卷<BR><BR> </p><p>　　鄭樵石鼓文考一卷<BR><BR> </p><p>　　又字始連環二卷<BR><BR> </p><p>　　象類書十一卷<BR><BR> </p><p>　　論梵書三卷<BR><BR> </p><p>　　爾雅注三卷<BR><BR> </p><p>　　書考六卷<BR><BR> </p><p>　　通志六書略五卷<BR><BR> </p><p>　　郟升卿四聲類韻二卷<BR><BR> </p><p>　　又聲韻類例一卷<BR><BR> </p><p>　　淳熙監本禮部韻略五卷<BR><BR> </p><p>　　劉毬隸韻略七卷<BR><BR> </p><p>　　潘緯柳文音義三卷<BR><BR> </p><p>　　僧應之臨書關要一卷<BR><BR> </p><p>　　呂本中童蒙訓三卷<BR><BR> </p><p>　　周燔六經音義十三卷<BR><BR> </p><p>　　李盛六經釋文二卷<BR><BR> </p><p>　　黃瓌班書韻編五卷<BR><BR> </p><p>　　張○石經注文考異四十卷<BR><BR> </p><p>　　洪適隸釋二十七卷<BR><BR> </p><p>　　隸續二十一卷<BR><BR> </p><p>　　史浩童丱須知三卷<BR><BR> </p><p>　　朱熹小學之書四卷<BR><BR> </p><p>　　又四子四卷<BR><BR> </p><p>　　程端蒙小學字訓一卷<BR><BR> </p><p>　　呂祖謙少儀外傳二卷<BR><BR> </p><p>　　陳淳北溪字義二卷<BR><BR> </p><p>　　婁機班馬字類二卷<BR><BR> </p><p>　　漢隸字源六卷<BR><BR> </p><p>　　廣干祿字書五卷<BR><BR> </p><p>　　古鼎法帖五卷<BR><BR> </p><p>　　楊師復漢隸釋文二卷<BR><BR> </p><p>　　馬居易漢隸分韻七卷<BR><BR> </p><p>　　翟伯壽籀史二卷<BR><BR> </p><p>　　胡寅注敘古千文一卷<BR><BR> </p><p>　　呂氏敘古千文一卷<BR><BR> </p><p>　　慶元嘉定古器圖六卷<BR><BR> </p><p>　　僧妙華互注集韻二十五卷<BR><BR> </p><p>　　羅點清勤堂法帖六卷<BR><BR> </p><p>　　李從周字通一卷<BR><BR> </p><p>　　遼僧行均龍龕手鑒四卷<BR><BR> </p><p>　　黃伯思法帖刊誤一卷<BR><BR> </p><p>　　釋元沖五音韻鏡一卷<BR><BR> </p><p>　　施宿大觀法帖總釋二卷<BR><BR> </p><p>　　又石鼓音一卷<BR><BR> </p><p>　　蔡氏口訣一卷<span>[名亡。]</span><BR><BR> </p><p>　　書錄一卷<BR><BR> </p><p>　　書隱法一卷<BR><BR> </p><p>　　筆陣圖一卷<BR><BR> </p><p>　　西漢字類一卷<BR><BR> </p><p>　　纂注禮部韻略五卷<BR><BR> </p><p>　　翰林禁經三卷<BR><BR> </p><p>　　臨汝帖三卷<BR><BR> </p><p>　　筆苑文詞一卷<BR><BR> </p><p>　　法帖字證十卷<BR><BR> </p><p>　　正俗字十卷<BR><BR> </p><p>　　書斷例傳五卷<BR><BR> </p><p>　　洪韻海源二卷<BR><BR> </p><p>　　互注爾雅貫類一卷<BR><BR> </p><p>　　諸家小學總錄二卷<BR><BR> </p><p>　　集古系時十卷<BR><BR> </p><p>　　蕃漢語一卷<span>[並不知作者。]</span><BR><BR> </p><p>　　劉紹祐字學摭要二卷<BR><BR> </p><p>　　洪邁次李翰蒙求三卷<BR><BR> </p><p>　　集齋彭氏小學進業廣記一部<BR><BR> </p><p>　　王應麟蒙訓四十四卷<BR><BR> </p><p>　　又小學紺珠十卷<BR><BR> </p><p>　　小學諷詠四卷<BR><BR> </p><p>　　補注急就篇六卷<BR><BR> </p><p>　　右小學類二百六部，一千五百七十二卷<span>[劉紹祐字學摭要以下不著錄六部，六十九卷。]</span><BR><BR> </p><p>　　凡經類一千三百四部，一萬三千六百八卷。</p>
<div class='pn'><p class='pre'>上一节：<a href='第一百五十四章-卷一百五十四-原文.html'>第一百五十四章-卷一百五十四</a></p><p class='next'>下一节：<a href='第一百五十六章-卷一百五十六-原文.html'>第一百五十六章-卷一百五十六</a></p></div></body>
</html>
