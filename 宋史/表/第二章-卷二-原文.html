<!DOCTYPE html>
<html>
<head>
  <meta charset="UTF-8">
  <title>宋史-表-第二章-卷二-原文</title>
<style>
    a {
      text-decoration: none;
    }
  </style>
</head>

<body>
<div>
<div>
<p><a id='home' href="../../index.html">首页</a></p><p id='list'>宋史-表<a href='../宋史.html#表'>：目录</a></p>
</div>
<div class='pn'><p class='pre'>上一节：<a href='第一章-卷一-原文.html'>第一章-卷一</a></p><p class='next'>下一节：<a href='第三章-卷三-原文.html'>第三章-卷三</a></p></div>
</div>

<h1>第二章-卷二<span style='font-size:small'> 原文</span></h1>
<p><table cellspacing="0" cellpadding="0" width="98%" border="1">
<tbody>
<tr>
<th>
<p>公元</p></th>
<th>
<p>紀年</p></th>
<th>
<p>宰相進拜加官</p></th>
<th>
<p>罷免</p></th>
<th>
<p>執政進拜加官</p></th>
<th>
<p>罷免</p></th></tr>
<tr>
<td>
<p>1033</p></td>
<td>
<p>二年癸酉</p></td>
<td>
<p>四月己未，張士遜自刑部尚書、平章事加門下侍郎、昭文館大學士、監修國史。</p>
<p>李迪自資政殿大學士、工部尚書、判都省以本官平章事加集賢殿大學士。</p>
<p>十月戊午，呂夷簡自武勝軍節度使、同平章事、判陳州加兼吏部尚書、同平章事、昭文館大學士、監修國史。</p>
<p>張士遜</p>
<p>呂夷簡</p>
<p>李迪</p></td>
<td>
<p>四月己未，呂夷簡自門下侍郎、同平章事以使相判澶州。</p>
<p>十月戊午，中書侍郎、平章事張士遜以過楊崇勳飲，稽留慰班，為中丞范諷所劾，以左僕射判河南府，己未，改授使相。</p></td>
<td>
<p>四月己未，王隨自翰林侍讀學士、戶部侍郎除參加政事。</p>
<p>李諮自樞密直學士、禮部侍郎，權三司使遷樞密副使。</p>
<p>王德用自步軍副都指揮使、福州觀察使加檢校太保、簽書樞密院事。</p>
<p>五月乙亥，李諮丁父憂起復。</p>
<p>十月戊午，王曙自資政殿學士、吏部侍郎、知河南府加檢校太傅，遷樞密使。</p>
<p>宋綬自端明殿學士兼翰林侍讀學士、刑部侍郎除參知政事。</p>
<p>王德用自檢校太保、簽書樞密院事，蔡齊自龍圖閣學士、權三司使事，並遷樞密副使。</p></td>
<td>
<p>四月己未，張耆自樞密使以左僕射、檢校太師兼侍中、護國軍節度使判許州。</p>
<p>夏竦自樞密副使以禮部尚書知襄州。</p>
<p>陳堯佐自參知政事以戶部尚書知永興軍。</p>
<p>范雍自樞密副使以戶部侍郎知荊南府。</p>
<p>趙稹自樞密副使以尚書左丞知河中府。</p>
<p>晏殊自參加政事以禮部尚書知江寧府。</p>
<p>十月戊午，楊崇勳自樞密使以河陽三城節度使、同平章事判許州。</p>
<p>十一月癸亥朔，參知政事薛奎辭疾，以資政殿學士判都省免。</p></td></tr>
<tr>
<td>
<p>1034</p></td>
<td>
<p>景祐元年甲戌</p></td>
<td>
<p>李迪</p>
<p>呂夷簡</p></td>
<td>　</td>
<td>
<p>七月庚子，王曙自樞密使加平章事。</p>
<p>八月庚午，王曾自天平軍節度使、檢校太師、同平章事除樞密使。</p></td>
<td>
<p>八月癸亥，樞密使王曙卒。</p></td></tr>
<tr>
<td>
<p>1035</p></td>
<td>
<p>二年乙亥</p></td>
<td>
<p>二月戊辰，王曾自樞密使加右僕射兼門下侍郎、同平章事、集賢殿大學士。</p>
<p>呂夷簡自門下侍郎兼吏部尚書、平章事加右僕射。</p>
<p>十一月乙巳，夷簡加申國公，曾加沂國公。</p>
<p>李迪</p>
<p>呂夷簡</p>
<p>王曾</p></td>
<td>
<p>二月戊辰，李迪自集賢殿大學士、工部尚書、平章事以刑部尚書知亳州。</p></td>
<td>
<p>二月戊辰，王隨自參知政事加吏部侍郎，李諮自樞密副使加戶部侍郎，並知樞密院事。</p>
<p>王德用自簽書樞密事加奉國軍節度使留後，韓億自御史中丞加工部侍郎，並同知樞密院事。</p>
<p>蔡齊自樞密副使加禮部侍郎，盛度自端明殿學士兼翰林侍讀學士加禮部侍郎，並除參知政事。</p></td>
<td>　</td></tr>
<tr>
<td>
<p>1036</p></td>
<td>
<p>三年丙子</p></td>
<td>
<p>呂夷簡</p>
<p>王曾</p></td>
<td>　</td>
<td>
<p>十二月丁卯，王德用自同知樞密院事進知樞密院事。</p>
<p>章得象自翰林學士承旨兼侍讀學士、龍圖閣直學士、禮部侍郎遷同知樞密院事。</p></td>
<td>
<p>十二月丙寅，樞密副使李諮卒。</p></td></tr>
<tr>
<td>
<p>1037</p></td>
<td>
<p>四年丁丑</p></td>
<td>
<p>四月甲子，王隨自知樞密院事加門下侍郎、同中書門下平章事、昭文館大學士、監修國史。</p>
<p>陳堯佐自戶部侍郎、知鄭州加同中書門下平章事、集賢殿大學士。</p>
<p>呂夷簡</p>
<p>王曾</p>
<p>王隨</p>
<p>陳堯佐</p></td>
<td>
<p>四月甲子，呂夷簡自右僕射、申國公以鎮安軍節度使、同平章事判許州。</p>
<p>王曾自右僕射、沂國公以左僕射、資政殿大學士判鄆州。</p></td>
<td>
<p>四月甲子，盛度自禮部侍郎、參知政事除知樞密院事。</p>
<p>王鬷自樞密直學士、左司郎中、右諫議大夫除同知樞密院事。</p>
<p>韓億自工部侍郎、同知樞密院事，遷三司使，程琳自吏部侍郎石中立自翰林學士承旨兼龍圖閣學士，並除參知政事。</p>
<p>庚午，王德用自樞密副使加定武軍節度使。</p></td>
<td>
<p>初，呂夷簡、王曾不協，曾言夷簡招權，交論於上前，參知政事宋綬善夷簡，樞密副使蔡齊頗附曾。四月甲子，綬以尚書左丞，齊以吏部侍郎並免。</p></td></tr>
<tr>
<td>
<p>1038</p></td>
<td>
<p>寶元元年戊寅</p></td>
<td>
<p>三月戊戌，張士遜自山南東道節度使、同平章事、判河南府加門下侍郎兼兵部尚書、平章事、昭文館大學士、監修國史。</p>
<p>章得象自同知樞密院事守本官加平章事、集賢殿大學士。</p>
<p>王隨</p>
<p>陳堯佐</p>
<p>張士遜</p>
<p>章得象</p></td>
<td>
<p>先是，右司諫韓琦屢言，宰執非才，三月戊戌，王隨自門下侍郎、同中書門下平章事，以彰信軍節度使守本官判河陽。</p>
<p>陳堯佐自同中書門下平章事，以淮康軍節度使守本官判鄭州。</p>
<p>十一月乙卯，王曾薨。</p></td>
<td>
<p>三月戊戌，盛度自知樞密院事加武寧軍節度使、檢校太傅，王鬷自知樞密院事，加龍圖閣學士李若谷自工部侍郎權知開封府，並除參知政事。</p>
<p>王博文自龍圖閣直學士、給事中、權三司使，加龍圖閣直學士陳執中自工部郎中、知永興軍加右諫議大夫，並除同知樞密院事。</p>
<p>四月乙亥，張觀自給事中、權御史中丞除同知樞密院事。</p></td>
<td>
<p>三月戊戌，韓億自參知政事罷守本官歸班，尋知應天府。</p>
<p>石中立自參知政事以戶部侍郎、資政殿學士免。</p>
<p>四月癸酉，同知樞密院事王博文卒。</p></td></tr>
<tr>
<td>
<p>1039</p></td>
<td>
<p>二年己卯</p></td>
<td>
<p>張士遜</p>
<p>章得象</p></td>
<td>　</td>
<td>
<p>五月壬子，夏守贇自鎮海軍節度使、真定都部署除知樞密院事。</p>
<p>十月壬寅，王鬷自參知政事加工部侍郎，除知樞密院事。</p>
<p>宋庠自翰林學士、知制詰加諫議大夫，除參知政事。</p></td>
<td>
<p>五月壬子，王德用自宣徽南院使、定國軍節度使、樞密副使以武寧軍節度使免。</p>
<p>十月丁酉，盛度自武寧軍節度使、知樞密院事坐馮士元事，奪節貶秩，以尚書右丞知揚州。程琳自參知政事以光祿卿知潁州。</p></td></tr>
<tr>
<td>
<p>1040</p></td>
<td>
<p>康定元年庚辰</p></td>
<td>
<p>五月壬戌，呂夷簡自鎮安軍節度使、判許州，加右僕射、門下侍郎、同平章事、昭文館大學士、監修國史。</p>
<p>張士遜</p>
<p>章得象</p>
<p>呂夷簡</p></td>
<td>
<p>五月壬戌，張士遜自門下侍郎兼兵部尚書、平章事罷守太傅，進封鄧國公。</p></td>
<td>
<p>三月戊寅，晏殊自三司使、刑部尚書，宋綬自禮部尚書、知河南府，並除知樞密院事。</p>
<p>王貽永自保安軍節度使、檢校太傅、駙馬都尉除同知樞密院事。</p>
<p>七月丁亥，夏守贇自宣徽南院使、陝西都部署復除同知樞密院事。</p>
<p>八月戊申，杜衍自龍圖閣學士、刑部侍郎、權知開封府除同知樞密院事。</p>
<p>九月戊午，宋綬自守尚書左丞，起復加翰林學士兼龍圖閣學士晁宗慤自左司郎中、知制誥加右諫議大夫，並除參知政事。</p>
<p>鄭戩自龍圖閣直學士、起居捨人、權三司使加右諫議大夫除同知樞密院事。</p>
<p>戊辰，晏殊自知樞密院事加檢校太傅、樞密使。</p>
<p>王貽永、杜衍、鄭戩並自同知樞密院事進樞密副使。</p></td>
<td>
<p>二月丁亥，夏守贇自知樞密院事除宣徽南院使、陝西都部署兼經略安撫等使。</p>
<p>三月戊寅，知樞密院事王鬷，同知樞密院事陳執中、張觀，並以西兵不利，又議鄉兵不決，鬷知河南府，執中知青州，觀知相州。</p>
<p>九月戊午，李若谷自參知政事以疾授資政殿大學士、吏部侍郎、提舉會靈觀。</p>
<p>十二月癸卯，參知政事宋綬卒。</p></td></tr>
<tr>
<td>
<p>1041</p></td>
<td>
<p>慶曆元年辛巳</p></td>
<td>
<p>十月壬午，呂夷簡自右僕射加司空，固辭。</p>
<p>章得象</p>
<p>呂夷簡</p></td>
<td>　</td>
<td>
<p>五月辛未，王舉正自翰林學士、兵部侍郎、知制誥加右諫議大夫除參知政事。</p>
<p>任中師自樞密直學士、右諫議大夫、知益州，任布自給事中、知河南府，並除樞密副使。</p></td>
<td>
<p>五月辛未，宋庠自參知政事本官知揚州。</p>
<p>鄭戩自樞密副使以資政殿學士知杭州。</p></td></tr>
<tr>
<td>
<p>1042</p></td>
<td>
<p>二年壬午</p></td>
<td>
<p>七月壬午，呂夷簡自右僕射、門下侍郎、同平章事判樞密院事。</p>
<p>章得象自守同知樞密院事、平章事兼樞密使。</p>
<p>晏殊自樞密使加同平章事。</p>
<p>九月丙午，呂夷簡改兼樞密使。是年冬，夷簡以疾授司空平章軍國重事，固辭。</p>
<p>章得象</p>
<p>呂夷簡</p>
<p>晏殊</p></td>
<td>　</td>
<td>　</td>
<td>
<p>三月辛酉，晁宗慤自參知政事以疾遷資政殿學士、給事中免。</p>
<p>七月丙午，任布自樞密副使遷秩知河陽府。</p></td></tr>
<tr>
<td>
<p>1043</p></td>
<td>
<p>三年癸未</p></td>
<td>
<p>三月戊子，呂夷簡自司空、平章軍國重事以疾授司徒、監修國史，與議軍國大事。</p>
<p>章得象自平章事加工部尚書、昭文館大學士，晏殊自檢校太尉、刑部尚書、同平章事加同中書門下平章事、集賢殿大學士，並兼樞密使。</p>
<p>九月戊辰，章得象加監修國史。</p>
<p>章得象</p>
<p>呂夷簡</p>
<p>晏殊</p></td>
<td>
<p>四月甲子，司徒呂夷簡罷與議軍國大事，九月戊辰，以太尉致仕。</p></td>
<td>
<p>三月戊子，夏竦自宣徽南院使判蔡州遷戶部尚書，除樞密使。</p>
<p>賈昌朝自右諫議大夫、權御史中丞除參知政事。</p>
<p>富弼自右正言、知制誥、史館修撰除右諫議大夫、樞密副使，固辭。</p>
<p>四月甲辰，韓琦自陝西四路馬步軍都部署、兼經略安撫招討等使、樞密直學士、右諫議大夫，范仲淹自安撫經略招討使，並樞密副使。</p>
<p>乙巳，杜衍自吏部侍郎、樞密副使除樞密使。</p>
<p>七月丁丑，范仲淹自樞密副使除參知政事，富弼自史館修撰除樞密副使，皆固辭，八月丁未，復命之。</p></td>
<td>
<p>四月乙巳，樞密使夏竦既至，為臺諫所論免。</p>
<p>七月丙子，王舉正自參知政事以資政殿學士知許州。</p>
<p>九月乙亥，任中師自樞密副使以禮部侍郎、資政殿學士知永興軍。</p></td></tr>
<tr>
<td>
<p>1044</p></td>
<td>
<p>四年甲申</p></td>
<td>
<p>九月甲申，杜衍自檢校太傅依前行吏部侍郎加同平章事兼樞密使、集賢殿大學士。</p>
<p>晏殊</p>
<p>章得象</p>
<p>杜衍</p></td>
<td>
<p>九月庚午，同中書門下平章事晏殊為孫甫、蔡襄所論，以工部尚書知潁州。</p></td>
<td>
<p>六月壬子，范仲淹自參知政事出為陝西、河東宣撫使。</p>
<p>八月甲午，富弼自樞密副使出為河北宣撫使。</p>
<p>九月甲寅，賈昌朝自右諫議大夫、參知政事加檢校太傅、行工部侍郎、樞密使。</p>
<p>陳執中自資政殿學士、工部侍郎、知青州除參知政事，蔡襄、孫甫等言其剛愎不可任，上不聽。</p></td>
<td>　</td></tr>
<tr>
<td>
<p>1045</p></td>
<td>
<p>五年乙酉</p></td>
<td>
<p>正月丙戌，賈昌朝自樞密使、檢校太傅依前工部侍郎加同平章事兼樞密使、集賢殿大學士。</p>
<p>四月戊申，陳執中自參知政事依前行工部侍郎加同平章事、集賢殿大學士。</p>
<p>昌朝尋加昭文館大學士、監修國史兼譯經潤文使。</p>
<p>杜衍</p>
<p>章得象</p>
<p>賈昌朝</p>
<p>陳執中</p></td>
<td>
<p>正月丙戌，杜衍自行吏部侍郎、同平章事以行尚書左丞知兗州。</p>
<p>四月戊申章得象自檢校太尉、工部尚書、同平章事以檢校太傅、同平章事、鎮安軍節度使知陳州。</p>
<p>十月庚辰，詔宰臣罷兼樞密使。</p></td>
<td>
<p>正月丙戌，王貽永自宣徽南院使、保寧軍節度使依前檢校太傅除樞密使。</p>
<p>宋庠自資政殿學士、給事中、知鄆州除參知政事。</p>
<p>吳育自翰林學士、禮部郎中、知制誥、權知開封府加右諫議大夫，龍圖閣學士龐籍自右諫議大夫、知延州，並除樞密副使。</p>
<p>四月庚戌，吳育自諫議大夫、樞密副使除參知政事。</p>
<p>丁度自翰林學士承旨、端明殿學士除工部尚書、樞密副使。</p></td>
<td>
<p>正月乙酉，范沖淹自右諫議大夫以資政殿學士出知邠州兼陝西四路沿邊安撫使。</p>
<p>富弼自右諫議大夫以資政殿學士、京東西路安撫使兼知鄆州，用錢明逸疏也。</p>
<p>先是，樞密副使韓琦上疏，論富弼不當輕罷，不報。董士廉又訟水洛城事，三月辛酉，琦以資政殿學士出知揚州。</p></td></tr>
<tr>
<td>
<p>1046</p></td>
<td>
<p>六年丙戌</p></td>
<td>
<p>賈昌朝</p>
<p>陳執中</p></td>
<td>　</td>
<td>
<p>二月癸丑，王貽永自檢校太傅、樞密使加同平章事。</p>
<p>八月癸酉，參知政事吳育以與賈昌朝論事不合，改樞密副使。</p>
<p>丁度自工部侍郎、樞密副使除參知政事。</p></td>
<td>　</td></tr>
<tr>
<td>
<p>1047</p></td>
<td>
<p>七年丁亥</p></td>
<td>
<p>三月乙未，陳執中自工部侍郎、平章事加昭文館大學士、監修國史兼譯經潤文使。</p>
<p>賈昌朝</p>
<p>陳執中</p></td>
<td>
<p>先是，賈昌朝與吳育爭論上前，三月乙未，昌朝以武勝軍節度使判大名府兼北京留守。</p></td>
<td>
<p>初，上欲以河陽三城節度使、檢校太尉、同平章事、知大名府夏竦為相，臺諫言其與陳執中素不合，三月乙未，乃命竦為樞密使。</p>
<p>文彥博自樞密直學士、戶部郎中、知益州加右諫議大夫，除樞密副使。丁酉，除參知政事。</p>
<p>高若訥自右諫議大夫、御史中丞除樞密副使。</p></td>
<td>
<p>三月乙未，吳育自右諫議大夫、樞密副使以給事中歸班。</p></td></tr>
<tr>
<td>
<p>1048</p></td>
<td>
<p>八年戊子</p></td>
<td>
<p>閏正月戊申，文彥博自諫議大夫、參知政事加行禮部侍郎、同平章事、集賢殿大學士。</p>
<p>陳執中</p>
<p>文彥博</p></td>
<td>　</td>
<td>
<p>四月辛未，明鎬自端明殿學士、給事中、權三司使除參知政事。</p>
<p>五月辛酉，宋庠自給事中、參知政事除樞密使。</p>
<p>龐籍自樞密副使、左諫議大夫除參知政事。</p></td>
<td>
<p>四月辛未，丁度自參知政事遷紫宸殿學士兼侍讀學士。</p>
<p>五月辛酉，夏竦自樞密使以檢校太師依前同平章事、河陽三城節度使判河南府兼西京留守司，以何郯論其姦邪故也。</p>
<p>六月甲午，參知政事明鎬卒。</p></td></tr>
<tr>
<td>
<p>1049</p></td>
<td>
<p>皇祐元年己丑</p></td>
<td>
<p>八月壬戌，文彥博自行禮部侍郎、同平章事加吏部侍郎、昭文館大學士、監修國史。</p>
<p>宋庠自樞密使、檢校太傅、行工部侍郎加兵部侍郎、同平章事、集賢殿大學士。</p>
<p>陳執中</p>
<p>文彥博</p></td>
<td>
<p>八月壬戌，陳執中自工部侍郎、平章事以兵部尚書出知陳州。</p></td>
<td>
<p>是歲，賈昌朝自山南東道節度使、同平章事、安國公、判鄭州依前尚書右僕射、觀文殿大學士判尚書都省。</p>
<p>八月壬戌，王貽永自樞密使、檢校太傅、同平章事加兼侍中。</p>
<p>龐籍自左諫議大夫、參知政事加檢校太傅、行工部侍郎、樞密使。</p>
<p>高若訥自樞密副使、右諫議大夫加工部侍郎，除參知政事。</p>
<p>梁適自翰林學士、吏部郎中加右諫議大夫，除樞密副使。</p></td>
<td>　</td></tr>
<tr>
<td>
<p>1050</p></td>
<td>
<p>二年庚寅</p></td>
<td>
<p>文彥博</p>
<p>宋庠</p></td>
<td>　</td>
<td>　</td>
<td>　</td></tr>
<tr>
<td>
<p>1051</p></td>
<td>
<p>三年辛卯</p></td>
<td>
<p>十月庚子，龐籍自樞密使、檢校太傅依前戶部侍郎加同平章事、昭文館大學士、監修國史兼譯經使。</p>
<p>文彥博</p>
<p>宋庠</p>
<p>龐籍</p></td>
<td>
<p>先是，包拯、吳奎等言宋庠無所建明，三月庚申，庠以行刑部尚書、觀文殿大學士出知河南府。</p>
<p>十一月庚子，文彥博自吏部侍郎、同平章事以行吏部尚書、觀文殿學士出知許州。</p></td>
<td>
<p>三月庚申，劉沆自龍圖閣學士、工部侍郎、權知開封府除參知政事。</p>
<p>十月庚子，高若訥自戶部侍郎、參知政事除檢校太傅、樞密使。</p>
<p>辛丑，梁適自樞密副使、給事中除參知政事。</p>
<p>王堯臣自給事中、翰林學士承旨除樞密副使。</p></td>
<td>　</td></tr>
<tr>
<td>
<p>1052</p></td>
<td>
<p>四年壬辰</p></td>
<td>
<p>龐籍</p></td>
<td>　</td>
<td>
<p>先是，樞密使王貽永以疾求罷，五月丁未，聽解侍中，為同平章事，依前樞密使。</p>
<p>六月丁亥，狄青自彰化軍節度使、知延州除檢校司空、樞密副使，王舉正、賈黯皆論其不可，不聽。九月庚午，青宣徽南院使、荊湖北路宣撫使、都大提舉廣南東西路經制盜賊事，辛未，詔宣撫回日，依前樞密副使。</p></td>
<td>　</td></tr>
<tr>
<td>
<p>1053</p></td>
<td>
<p>五年癸巳</p></td>
<td>
<p>七月壬申，陳執中自集慶軍節度使、判大名府加行吏部尚書、同平章事、昭文館大學士、監修國史兼譯經潤文使。</p>
<p>梁適自參知政事加禮部侍郎、同平章事、集賢殿大學士。</p>
<p>龐籍</p>
<p>陳執中</p>
<p>梁適</p></td>
<td>
<p>龐籍甥與堂吏受賕，諫官韓絳論之，七月壬申，籍依前戶部侍郎、同平章事以京東西路安撫使出知鄆州。</p></td>
<td>
<p>二月癸未，狄青以宣徽南院使復為樞密副使。</p>
<p>五月乙巳，狄青自樞密副使、護國軍節度使、檢校太尉、河中尹兼御史大夫仍守前官除樞密使。</p>
<p>丁未，孫沔自樞密直學士、給事中、知杭州除樞密副使。</p></td>
<td>
<p>五月乙巳，高若訥自戶部侍郎、樞密使以尚書左丞、觀文殿學士兼厩牧制置使免。</p></td></tr>
<tr>
<td>
<p>1054</p></td>
<td>
<p>至和元年甲午</p></td>
<td>
<p>八月丙午，劉沆自參知政事依前工部侍郎加同平章事、集賢殿大學士。</p>
<p>陳執中</p>
<p>梁適</p>
<p>劉沆</p></td>
<td>
<p>七月丁卯，中丞孫抃等劾梁適，戊辰，適罷，守本官出知鄭州，尋加觀文殿大學士、知秦州。</p></td>
<td>
<p>二月壬戌，田况自三司使、禮部侍郎除樞密副使。</p>
<p>三月己巳，王德用自檢校太師、同平章事兼羣牧制置使、判鄭州、冀國公，仍守前官除樞密使兼河陽三城節度使。</p>
<p>七月丁卯，程戡自端明殿學士、給事中、知益州除參知政事。</p></td>
<td>
<p>二月壬戌，孫沔自樞密副使以資政殿學士出知杭州。</p>
<p>三月己巳，王貽永自樞密使依前檢校太師，以行尚書右僕射兼侍中、鄧國公、景靈宮使領彰德軍節度使。</p></td></tr>
<tr>
<td>
<p>1055</p></td>
<td>
<p>二年乙未</p></td>
<td>
<p>六月戊戌，文彥博自忠武軍節度使、檢校太尉兼知永興軍加禮部尚書、同平章事、昭文館大學士兼譯經潤文使。</p>
<p>富弼自宣徽南院使、檢校太保、判幷州加戶部侍郎、同平章事、集賢殿大學士。</p>
<p>劉沆自工部侍郎、同平章事加兵部侍郎、監修國史。</p>
<p>陳執中</p>
<p>劉沆</p>
<p>文彥博</p>
<p>富弼</p></td>
<td>
<p>六月戊戌，行吏部尚書、同平章事陳執中以檢校太尉、同平章事、鎮海軍節度判亳州。</p></td>
<td>　</td>
<td>　</td></tr>
<tr>
<td>
<p>1056</p></td>
<td>
<p>嘉祐元年丙申</p></td>
<td>
<p>十二月壬戌，文彥博自禮部尚書、同平章事加監修國史。</p>
<p>劉沆</p>
<p>文彥博</p>
<p>富弼</p></td>
<td>
<p>中丞張昪等論劉沆疏十七上，十二月壬子，沆以行工部尚書、觀文殿大學士出知應天府。</p></td>
<td>
<p>閏三月癸未，王堯臣自樞密副使、給事中除戶部侍郎、參知政事。</p>
<p>程戡自給事中、參知政事除戶部侍郎、樞密副使。</p>
<p>八月癸亥，韓琦自三司使加檢校少傅，依前行工部尚書、樞密使。</p>
<p>十一月辛巳，賈昌朝自山南東道節度使、檢校太師兼侍中、判大名府兼北京留守、許國公，仍守前官除樞密使、襄州觀察使。</p>
<p>十二月壬子，曾公亮自翰林學士、權知開封府除給事中、參知政事。</p></td>
<td>
<p>八月癸亥，狄青自樞密使依前檢校太尉，以同平章事、護國軍節度使判陳州。</p>
<p>十一月辛巳，王德用自樞密使依前檢校太師，以同平章事、景靈宮使領忠武軍節度使。</p>
<p>十二月壬戌，樞密使賈昌朝辭兼侍中。</p></td></tr>
<tr>
<td>
<p>1057</p></td>
<td>
<p>二年丁酉</p></td>
<td>
<p>文彥博</p>
<p>富弼</p></td>
<td>　</td>
<td>　</td>
<td>　</td></tr>
<tr>
<td>
<p>1058</p></td>
<td>
<p>三年戊戌</p></td>
<td>
<p>六月丙午，富弼自戶部侍郎、同平章事加禮部侍郎、昭文館大學士、監修國史兼譯經潤文使。</p>
<p>韓琦自樞密使、工部尚書依前官加同平章事、集賢殿大學士。</p>
<p>文彥博</p>
<p>富弼</p>
<p>韓琦</p></td>
<td>
<p>六月丙午，文彥博自檢校太師、同平章事以河陽三城節度使判河南府兼西京留守。</p></td>
<td>
<p>六月丙午，宋庠自觀文殿大學士依前行兵部尚書、同平章事兼厩牧制置使、樞密使。</p>
<p>田况自樞密副使、禮部侍郎、檢校太傅除樞密使。</p>
<p>張昪自右諫議大夫、權御史中丞除樞密副使。</p></td>
<td>
<p>六月丙午，賈昌朝自樞密使以行尚書左僕射、檢校太師兼侍中、景靈宮使領鎮安軍節度使。</p>
<p>八月己未，參知政事王堯臣卒。</p></td></tr>
<tr>
<td>
<p>1059</p></td>
<td>
<p>四年己亥</p></td>
<td>
<p>富弼</p>
<p>韓琦</p></td>
<td>　</td>
<td>　</td>
<td>
<p>五月丙辰，田况自樞密使以尚書右丞、觀文殿學士兼翰林侍讀學士提舉景靈宮事。</p></td></tr>
<tr>
<td>
<p>1060</p></td>
<td>
<p>五年庚子</p></td>
<td>
<p>富弼</p>
<p>韓琦</p></td>
<td>　</td>
<td>
<p>四月癸未，孫抃自翰林學士承旨兼侍讀學士、禮部侍郎除樞密副使。</p>
<p>十一月辛丑，曾公亮自參知政事、檢校太傅依前禮部侍郎除樞密副使。</p>
<p>張昪自樞密副使、右諫議大夫，孫抃自禮部侍郎、樞密副使，並除參知政事。</p>
<p>歐陽修自翰林學士兼侍讀學士、禮部侍郎、知制誥、史館修撰，陳旭自樞密直學士、右諫議大夫，趙槩自御史中丞、加禮部侍郎，並除樞密副使。旭後改名升之。</p></td>
<td>
<p>四月癸未，程戡自樞密副使以禮部侍郎、觀文殿學士兼翰林侍讀學士、同厩牧制置使免。</p>
<p>十一月辛丑，宋庠自檢校太尉、行兵部尚書、同平章事兼羣牧制置使、莒國公、樞密使以河陽三城節度使、同平章事判鄭州。</p></td></tr>
<tr>
<td>
<p>1061</p></td>
<td>
<p>六年辛丑</p></td>
<td>
<p>六月甲戌，富弼起復以前官同平章事，固辭。</p>
<p>閏八月庚子，韓琦自工部尚書、同平章事加昭文館大學士、監修國史。</p>
<p>曾公亮自樞密副使、檢校太傅兼羣牧制置使、行吏部侍郎加同平章事、集賢殿大學士。</p>
<p>韓琦</p>
<p>曾公亮</p></td>
<td>
<p>三月己亥，禮部侍郎、同平章事富弼丁母憂。</p></td>
<td>
<p>四月庚辰，包拯自三司使、給事中除樞密副使。</p>
<p>閏八月庚子，張昪自右諫議大夫、參知政事加檢校太傅、行工部侍郎，除樞密使。</p>
<p>歐陽修自禮部侍郎、樞密副使除參知政事。</p>
<p>胡宿自翰林學士兼端明殿學士、翰林學士、左司郎中、知制誥、史館修撰除左諫議大夫、樞密副使。</p></td>
<td>
<p>四月庚辰，樞密副使陳旭以資政殿學士知定州。</p></td></tr>
<tr>
<td>
<p>1062</p></td>
<td>
<p>七年壬寅</p></td>
<td>
<p>韓琦</p>
<p>曾公亮</p></td>
<td>　</td>
<td>
<p>三月乙卯，趙槩自樞密副使、禮部侍郎除參知政事。</p>
<p>吳奎自翰林學士、權知開封府除樞密副使。</p></td>
<td>
<p>三月乙卯，孫抃自參知政事以觀文殿學士兼翰林侍讀學士、同厩牧制置使免。</p>
<p>五月庚午，樞密副使包拯卒。</p></td></tr>
<tr>
<td>
<p>1063</p></td>
<td>
<p>八年癸卯英宗四月壬申朔即位</p></td>
<td>
<p>韓琦</p>
<p>曾公亮</p></td>
<td>　</td>
<td>
<p>五月戊午，富弼既除喪，授樞密使、檢校太師、行禮部尚書、同平章事。</p></td>
<td>　</td></tr>
<tr>
<td>
<p>1064</p></td>
<td>
<p>治平元年甲辰</p></td>
<td>
<p>閏五月戊辰，韓琦自門下侍郎兼兵部尚書、同平章事、昭文館大學士、監修國史、魏國公加尚書右僕射。</p>
<p>韓琦</p>
<p>曾公亮</p></td>
<td>　</td>
<td>
<p>十二月丙午，王疇自翰林學士、禮部侍郎除樞密副使。</p></td>
<td>
<p>十二月戊子，樞密副使吳奎丁父憂。</p></td></tr>
<tr>
<td>
<p>1065</p></td>
<td>
<p>二年乙巳</p></td>
<td>
<p>韓琦</p>
<p>曾公亮</p></td>
<td>　</td>
<td>
<p>三月己未，起復吳奎，奎固辭。</p>
<p>五月癸亥，陳旭自資政殿學士、禮部侍郎除樞密副使。</p>
<p>七月庚辰，文彥博自淮南節度使、檢校太師兼侍中、行揚州大都督長史、潞國公除樞密使。</p>
<p>辛巳，呂公弼自工部侍郎、權三司使、樞密直學士除守本官、樞密副使。</p></td>
<td>
<p>二月癸卯，樞密副使王疇卒。</p>
<p>七月癸亥，富弼自行戶部尚書以檢校太師、同平章事、鎮海軍節度使判河陽。</p>
<p>庚辰，張昪自樞密使辭疾，以檢校太尉、同平章事、彰信軍節度使判許州。</p></td></tr>
<tr>
<td>
<p>1066</p></td>
<td>
<p>三年丙午</p></td>
<td>
<p>韓琦</p>
<p>曾公亮</p></td>
<td>　</td>
<td>
<p>四月庚戌，郭逵自殿前都虞候、容州觀察使加檢校太保，除同簽書樞密院事。</p></td>
<td>
<p>四月庚戌，胡宿自樞密副使以觀文殿學士、吏部侍郎知杭州。</p>
<p>十月丁亥，郭逵自同簽書樞密院事除陝西四路沿邊宣撫使兼判渭州。</p></td></tr>
<tr>
<td>
<p>1067</p></td>
<td>
<p>四年丁未神宗正月丁巳即位</p></td>
<td>
<p>正月戊辰，韓琦自尚書右僕射、同平章事、魏國公加守司空兼侍中。</p>
<p>九月壬寅，曾公亮自集賢殿大學士、同中書門下平章事加尚書左僕射。</p>
<p>韓琦</p>
<p>曾公亮</p></td>
<td>
<p>九月辛丑，韓琦自守司空兼侍中、同平章事、魏國公以守司徒兼侍中、檢校太師、鎮安武勝軍節度使判相州。</p></td>
<td>
<p>正月丙寅，吳奎除喪，復樞密副使。三月癸酉，以禮部侍郎參知政事。</p>
<p>九月辛丑，呂公弼自樞密副使、刑部侍郎除檢校太傅、樞密使。</p>
<p>張方平自翰林學士承旨兼龍圖閣學士、端明殿學士、戶部尚書，趙抃自龍圖閣學士、右司郎中、知諫院，並除參知政事。抃遷右諫議大夫。</p>
<p>韓絳自三司使、吏部侍郎，邵亢自樞密直學士、兵部員外郎、知開封府，並除樞密副使。亢遷右諫議大夫。</p></td>
<td>
<p>三月壬申，歐陽修自尚書右丞、參知政事以觀文殿學士、刑部尚書知亳州。</p>
<p>九月辛丑，吳奎自參知政事以資政殿學士、戶部侍郎知青州。</p>
<p>陳旭自樞密副使、戶部侍郎以觀文殿學士、尚書右丞知越州。癸卯，郭逵自同簽書樞密院事以宣徽南院使判鄆州。</p>
<p>十月己酉，參知政事張方平丁父憂。</p></td></tr>
<tr>
<td>
<p>1068</p></td>
<td>
<p>熙寧元年戊申</p></td>
<td>
<p>曾公亮</p></td>
<td>　</td>
<td>
<p>正月丙申，唐介自龍圖閣學士、給事中、權三司使除參知政事。</p>
<p>七月己卯，陳旭自觀文殿學士、尚書左丞、知越州除知樞密院事。</p></td>
<td>
<p>正月丙申，趙槩自參知政事以吏部尚書、觀文殿學士知徐州。</p>
<p>十二月辛酉，邵亢自樞密副使以資政殿學士、給事中知越州。</p></td></tr>
<tr>
<td>
<p>1069</p></td>
<td>
<p>二年己酉</p></td>
<td>
<p>二月己亥，富弼自觀文殿大學士、行尚書左僕射，鄭國公依前左僕射加兼門下侍郎、同平章事、昭文館大學士、監修國史。</p>
<p>十月丙申，曾公亮自行吏部侍郎、同平章事、集賢殿大學士加昭文館大學士、監修國史兼譯經潤文使魯國公。</p>
<p>陳旭自尚書右丞、知樞密院事加行禮部尚書、同平章事、集賢殿大學士。</p>
<p>富弼</p>
<p>曾公亮</p>
<p>陳旭</p></td>
<td>
<p>十月丙申，富弼自左僕射兼門下侍郎、同平章事加檢校太師，依前行左僕射、同平章事以武寧軍節度使判亳州。</p></td>
<td>
<p>二月庚子，王安石自翰林學士、工部侍郎兼侍講除右諫議大夫、參知政事。</p></td>
<td>
<p>四月丁未，參知政事唐介卒。</p></td></tr>
<tr>
<td>
<p>1070</p></td>
<td>
<p>三年庚戌</p></td>
<td>
<p>十二月丁卯，韓絳自吏部尚書<span>[二一]</span>、參知政事加同平章事、昭文館大學士。</p>
<p>王安石自右諫議大夫、參知政事加禮部侍郎、同平章事、監修國史。</p>
<p>曾公亮</p>
<p>陳旭</p>
<p>韓絳</p>
<p>王安石</p></td>
<td>
<p>九月庚子，曾公亮自行吏部侍郎、同平章事、昭文館大學士以守司空、檢校太師兼侍中領河陽三城節度使、集禧觀使，五日一奉朝請。</p>
<p>十月戊寅，陳旭自行禮部尚書、同平章事丁母憂。</p></td>
<td>
<p>二月壬申，司馬光自翰林學士、兼侍讀學士、右諫議大夫、史館修撰除樞密副使，辭不拜。</p>
<p>四月己卯，韓絳自樞密副使除兼參知政事。</p>
<p>七月壬辰，馮京自□部侍郎、權御史中丞除右諫議大夫、樞密副使。</p>
<p>九月辛丑，馮京自樞密副使除參知政事。</p>
<p>吳充自翰林學士、右司郎中、權三司使除右諫議大夫、樞密副使。</p>
<p>十二月丁卯，王珪自翰林學士承旨、端明殿學士、翰林侍讀學士、禮部侍郎仍守本官，除參知政事。</p></td>
<td>
<p>四月己卯，趙抃自參知政事、右諫議大夫以資政殿學士知杭州。</p>
<p>七月壬辰，呂公弼自樞密副使以吏部侍郎、觀文殿大學士知太原府。</p>
<p>九月乙未，韓絳自樞密副使除陝西路宣撫使。</p></td></tr>
<tr>
<td>
<p>1071</p></td>
<td>
<p>四年辛亥</p></td>
<td>
<p>正月壬子，陳旭起復，仍禮部尚書加同平章事，辭不拜。</p>
<p>韓絳</p>
<p>王安石</p></td>
<td>
<p>三月丁未，韓絳自同平章事守吏部侍郎，知鄧州。</p></td>
<td>　</td>
<td>　</td></tr>
<tr>
<td>
<p>1072</p></td>
<td>
<p>五年壬子</p></td>
<td>
<p>王安石</p></td>
<td>　</td>
<td>
<p>二月丙寅，蔡挺自龍圖閣直學士、右諫議大夫、知渭州除樞密副使。</p>
<p>十二月壬午，陳旭以檢校太傅、行禮部尚書、同平章事除樞密使。</p></td>
<td>　</td></tr>
<tr>
<td>
<p>1073</p></td>
<td>
<p>六年癸丑</p></td>
<td>
<p>王安石</p></td>
<td>　</td>
<td>
<p>四月己亥，文彥博自劍南西川節度使、守司空兼侍中、樞密使以守司徒兼侍中、河東節度使判河陽。</p></td>
<td>　</td></tr>
<tr>
<td>
<p>1074</p></td>
<td>
<p>七年甲寅</p></td>
<td>
<p>四月丙戌，韓絳自觀文殿大學士、行吏部侍郎、知大名府守本官加同中書門下平章事、監修國史。</p>
<p>王安石</p>
<p>韓絳</p></td>
<td>
<p>四月丙戌，王安石自禮部侍郎、同平章事以吏部尚書、觀文殿大學士知江寧府。</p></td>
<td>
<p>四月丙戌，呂惠卿自翰林學士、右正言兼侍讀除右諫議大夫、參知政事。</p>
<p>十二月丁卯，王韶自觀文殿學士兼端明殿學士、龍圖閣學士、禮部侍郎、知熙州除樞密副使。</p></td>
<td>　</td></tr>
<tr>
<td>
<p>1075</p></td>
<td>
<p>八年乙卯</p></td>
<td>
<p>二月癸酉，王安石自觀文殿大學士、吏部尚書、知江寧府依前官加同平章事、昭文館大學士。</p>
<p>韓絳</p>
<p>王安石</p></td>
<td>
<p>八月庚戌，韓絳自觀文殿大學士、行吏部侍郎、同中書門下平章事以禮部尚書、觀文殿大學士知許州。</p></td>
<td>
<p>四月戊寅，吳充自樞密副使、右諫議大夫除檢校太傅、行工部尚書、樞密使。</p>
<p>十二月壬寅，元絳自翰林學士兼侍讀學士、判太常寺兼厩牧使、工部侍郎除參知政事。</p>
<p>曾孝寬自龍圖閣直學士、起居舍人兼樞密都承旨、同羣牧使除樞密直學士、簽書樞密院事。</p></td>
<td>
<p>正月庚子，蔡挺自右諫議大夫、樞密副使以資政殿學士判南京留司御史臺。</p>
<p>馮京自右諫議大夫、參知政事以守本官知亳州。</p>
<p>閏四月乙未，陳旭自禮部尚書、同平章事、樞密使以檢校太尉、鎮江軍節度使、同平章事判揚州。</p>
<p>十月庚寅，呂惠卿以參知政事守本官知陳州。</p></td></tr>
<tr>
<td>
<p>1076</p></td>
<td>
<p>九年丙辰</p></td>
<td>
<p>十月丙午，吳充自樞密使、檢校太傅、行工部侍郎守前官加同平章事、監修國史。</p>
<p>王珪自禮部侍郎、參知政事守前官加同平章事、集賢殿大學士。</p>
<p>王安石</p>
<p>吳充</p>
<p>王珪</p></td>
<td>
<p>十月丙午，王安石自檢校太傅依前尚書左僕射，領鎮南軍節度使判江寧府。</p></td>
<td>
<p>十月丙午，馮京自資政殿學士、右諫議大夫、知成都府除知樞密院事。</p></td>
<td>　</td></tr>
<tr>
<td>
<p>1077</p></td>
<td>
<p>十年丁巳</p></td>
<td>
<p>吳充</p>
<p>王珪</p></td>
<td>　</td>
<td>　</td>
<td>
<p>二月己亥，王韶自樞密副使以戶部侍郎、觀文殿大學士知洪州。</p></td></tr>
<tr>
<td>
<p>1078</p></td>
<td>
<p>元豐元年戊午</p></td>
<td>
<p>吳充</p>
<p>王珪</p></td>
<td>　</td>
<td>
<p>閏正月壬辰，孫固自權知開封府、樞密直學士、右諫議大夫除同知樞密院事。</p>
<p>九月乙酉，呂公著自端明殿學士兼翰林侍讀學士、寶文閣學士、戶部侍郎，薛向自樞密直學士、工部侍郎，並除同知樞密院事。</p></td>
<td>
<p>閏正月己亥，簽書樞密院事曾孝寬丁父憂，五月庚辰，起復，固辭。</p></td></tr>
<tr>
<td>
<p>1079</p></td>
<td>
<p>二年己未</p></td>
<td>
<p>吳充</p>
<p>王珪</p></td>
<td>　</td>
<td>
<p>五月戊子，蔡確自右諫議大夫、權御史中丞、直學士院、判司農寺除參知政事。</p></td>
<td>
<p>五月甲申，元絳自參知政事以工部侍郎知亳州。</p></td></tr>
<tr>
<td>
<p>1080</p></td>
<td>
<p>三年庚申</p></td>
<td>
<p>九月丙戌，王珪自同中書門下平章事加監修國史。</p>
<p>吳充</p>
<p>王珪</p></td>
<td>
<p>三月己丑，吳充辭疾，以吏部尚書、觀文殿大學士、西太一宮使免。</p></td>
<td>
<p>二月丙午，章惇自翰林學士、右正言、知審官東院除右諫議大夫、參知政事。</p>
<p>九月癸未，薛向自工部侍郎、同知樞密院事、加正議大夫，孫固自右諫議大夫、同知樞密院事、加太中大夫，並除樞密副使。</p>
<p>丙戌，馮京自通議大夫、知樞密院事除正議大夫、樞密使。</p>
<p>丁亥，呂公著自戶部侍郎、同知樞密院除正議大夫、樞密副使。</p></td>
<td>　</td></tr>
<tr>
<td>
<p>1081</p></td>
<td>
<p>四年辛酉</p></td>
<td>
<p>王珪</p></td>
<td>　</td>
<td>
<p>正月辛亥，孫固自樞密副使、太中大夫除兼厩牧制置使、知樞密院事。</p>
<p>呂公著自樞密副使、正議大夫，加龍圖閣直學士韓縝自太中大夫、樞密都承旨兼厩牧使，並除同知樞密院事。</p>
<p>三月甲辰，張璪自翰林學士除太中大夫、參知政事。</p></td>
<td>
<p>正月辛亥，馮京自正議大夫兼羣牧制置使、樞密使以光祿大夫、觀文殿學士知河陽府。</p>
<p>三月癸卯，章惇自參知政事坐父俞強占民田及為朱服所奏，而報上不實，以太中大夫知蔡州。</p></td></tr>
<tr>
<td>
<p>1082</p></td>
<td>
<p>五年壬戌</p></td>
<td>
<p>是年，改官制，以左、右僕射為宰相。</p>
<p>四月癸酉，王珪自銀青光祿大夫兼門下侍郎、同中書門下平章事依前官加尚書左僕射兼門下侍郎。</p>
<p>蔡確自太中大夫、參知政事依前官加右僕射兼中書侍郎。</p>
<p>王珪</p>
<p>蔡確</p></td>
<td>　</td>
<td>
<p>四月甲戌，章惇自太中大夫、知定州加守門下侍郎。</p>
<p>張璪自太中大夫、參知政事加守中書侍郎。</p>
<p>蒲宗孟自翰林學士加中大夫、守尚書左丞。</p>
<p>王安禮自翰林學士加中大夫、守尚書右丞。</p></td>
<td>
<p>四月丁丑，呂公著自政議大夫、同知樞密院事以光祿大夫、資政殿大學士知定州。</p></td></tr>
<tr>
<td>
<p>1083</p></td>
<td>
<p>六年癸亥</p></td>
<td>
<p>王珪</p>
<p>蔡確</p></td>
<td>　</td>
<td>
<p>七月丙辰，韓縝自太中大夫、同知樞密院進知樞密院事。</p>
<p>安燾自太中大夫、試戶部尚書除同知樞密院事。</p>
<p>八月辛卯，王安禮自守尚書右丞除尚書左丞。</p>
<p>李清臣自吏部尚書除中大夫、尚書右丞。</p></td>
<td>
<p>七月丙辰，孫固自知樞密院事以通議大夫、觀文殿學士知河陽。</p>
<p>八月辛卯，蒲宗孟自中大夫以守尚書左丞知汝州。</p></td></tr>
<tr>
<td>
<p>1084</p></td>
<td>
<p>七年甲子</p></td>
<td>
<p>王珪</p>
<p>蔡確</p></td>
<td>　</td>
<td>　</td>
<td>
<p>七月甲寅，王安禮自尚書左丞以端明殿學士知江寧府。</p></td></tr>
<tr>
<td>
<p>1085</p></td>
<td>
<p>八年乙丑哲宗三月戊戌即位</p></td>
<td>
<p>五月戊午，蔡確自通議大夫、右僕射兼中書侍郎加兼門下侍郎、左僕射。</p>
<p>韓縝自通議大夫、知樞密院事加兼中書侍郎、右僕射。</p>
<p>王珪</p>
<p>蔡確</p>
<p>韓縝</p></td>
<td>
<p>五月庚戌，左僕射兼門下侍郎王珪薨。</p></td>
<td>
<p>五月戊午，章惇自通議大夫、門下侍郎除知樞密院事。</p>
<p>司馬光自資政殿學士、通議大夫、知陳州加守門下侍郎。</p>
<p>七月戊戌，呂公著自資政殿大學士、銀青光祿大夫兼侍讀加尚書左丞。</p></td>
<td>　</td></tr></tbody></table></p>
<div class='pn'><p class='pre'>上一节：<a href='第一章-卷一-原文.html'>第一章-卷一</a></p><p class='next'>下一节：<a href='第三章-卷三-原文.html'>第三章-卷三</a></p></div></body>
</html>
