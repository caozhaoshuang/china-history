<!DOCTYPE html>
<html>
<head>
  <meta charset="UTF-8">
  <title>金史-表-第二章-卷二-原文</title>
<style>
    a {
      text-decoration: none;
    }
  </style>
</head>
</p><p><body>
<div>
<div>
<p><a id='home' href="../../index.html">首页</a></p><p id='list'>金史-表<a href='../金史.html#表'>：目录</a></p>
</div>
<div class='pn'><p class='pre'>上一节：<a href='第一章-卷一-原文.html'>第一章-卷一</a></p><p class='next'>下一节：<a href='第三章-卷三-原文.html'>第三章-卷三</a></p></div>
</div>

<h1>第二章-卷二<span style='font-size:small'> 原文</span></h1>
<p>◎交聘表上</p><p>天下之势，曷有常哉。金人日寻干戈，抚制诸郡，保其疆圉，以求逞志于辽也，岂一日哉。及太祖再乘胜，已即帝位，辽乃招之使降，是犹能蒸虎变，欲谁何而止之。厥后使者八九往反，终不能定约束，何者，取天下者不徇小节，成算既定矣，终不为卑辞厚礼而辍攻。</p><p>辽人过计，宋人亦过计，海上之书曰：“克辽之后，五代时陷入契丹汉地愿畀下邑。”此何计之过也。血刃相向百战而得之，卑辞厚币以求之，难得而易与人，岂人之情哉。宋之失计有三，撤三关故塞不能固燕山塞，汴京城下之盟竭公私之帑以约质，立染楚而不力战而江左称臣。金人岂爱宋人而为和哉！策既失矣，名既屈矣，假使高宗立归德，不得河北，可保河南、山东，不然，亦不失为晋元帝，其孰能亡之。金不能奄有四海，而宋人以尊称与之，是谁强之邪。</p><p>金人出于高丽，始通好为敌国，后称臣。夏国始称臣，末年为兄弟，于其国自为帝。宋于金初或以臣礼称“表”，终以侄礼往复称“书”。故识其通好与间有兵争之岁，其盛衰大指可观也已。使者或书本阶，或用借授，两国各因旧史，不必强同云。</p><p>(表略)</p>
<div class='pn'><p class='pre'>上一节：<a href='第一章-卷一-原文.html'>第一章-卷一</a></p><p class='next'>下一节：<a href='第三章-卷三-原文.html'>第三章-卷三</a></p></div></body>
</html>
